
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Kurhausconcert

DEN HAAG. -

Van alle symphonische werken is Schuberts Onvoltooide symphonie het meest bekend en het meest geliefd. Men kan zich haar milder voorstellen dan Antal Dorati haar met het Residentie Orkest gaf , maar andermaal viel er nieuw licht op wat geen geheimen meer leek te bevatten en van de anders zo vaak storende overdrijving naar de tragische kant hield Dorati zich vrij.
Volgde een waarlijk schitterende weergave van Tsjaikowsky's Vioolconcert door Isaac Stern , in de finale misschien iets opgelegd , doch overigens te stellen naast die van een Hubermann en een Elman. Onverbeterlijk was de begeleiding.
In dit programma , dat met de Valse van Rabel sloot , handhaafde onze landgenoot Leon Orthel zich met zijn bondige tweede symphonie , die van Donati warmte , kleur en spanning in ongekende dosering doch ook in harmonieus evenwicht verkreeg. Daarvan was de componist duidelijk onder de indruk en zijn succes was nauwelijks minder dan dat van de solist van de avond. Een heuglijk feit.
De W.


