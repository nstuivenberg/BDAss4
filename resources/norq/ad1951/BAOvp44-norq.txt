
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Mossadek in geldnood. Vandaag uitspraak van Haagse Hof

TEHERAN. -

Premier Mossadek heeft het Perzische volk gisteren gezegd , dat hij het wellicht zal moeten vragen om geld , daar de inkomsten uit de uitvoer van olie geheel stilliggen.
Hij zou een beroep op het volk moeten doen , wanneer de gezagvoerders van de tankschepen bleven weigeren , de ontvangstbewijzen van de nieuwe nationale Perzische olie-maatschappij te ondertekenen.
Deskundigen van de Anglo-Iraanse petroleum- maatschappij en de Britse regering bestuderen intussen in Londen een nieuw voorstel van Mossadek voor een compromis over de ontvangstbewijzen Mossadek heeft zijn voorstel aan de Amerikaanse ambassadeur ter hand gesteld.
Vandaag zal het Internationale Hof in Den Haag uitspraak doen inzake het Britse verzoek , om PerziÃ« te verbieden , iets te ondernemen , dat kan leiden tot verscherping van het conflict.
Britse oliemaatschappijen hebben verscheidene plannen in werking gesteld om voorraden ruwe olie en geraffineerde producten te krijgen om de leemte , ontstaan door het wegvallen van de aanvoer uit Abadan , op te vullen. De Aziatische petroleummaatschappij zou dertig tankladingen olieproducten , ter waarde van ongeveer 3.500.000 pond sterling , in de Verenigde Staten hebben gekocht. Ook de Anglo-Iranian heeft rechtstreeks bestellingen gedaan bij oliemaatschappijen in Amerika. De Britse schatkist stelt dollars voor deze aankopen beschikbaar.


