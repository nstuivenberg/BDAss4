
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Twee werelden , twee methoden

Het aanbod tot onderhandelen over een wapenstilstand , dat de Verenigde Naties te velde in Korea hebben gedaan , is door de communistische generaals aanvaard. Wij kennen nauwelijks een voorbeeld ervan , dat besprekingen over een wapenstilstand niet inderdaad door staking van de gevechtshandelingen werden gevolgd en vrijwel algemeen wordt ook aangenomen , dat aan de gevechtshandelingen in Korea een einde zal komen. Een geheel andere zaak is , of direct in aansluiting hieraan ook een bevredigende oplossing voor het bewind in Korea zal worden gevonden.
Bij de beoordelingen van de berichten over de in de maak zijnde wapenstilstand moet men zich er wel rekenschap van geven , dat het conflict in Korea een uitvloeisel is van twee wereldbeschouwingen en dat de aanhangers van deze aan elkaar tegenovergestelde wereldbeschouwingen bovendien aanhangers zijn van werkmethoden , welke sterk uiteen lopen.
De Amerikanen en met hen de Westerse democratieën hechten bovenal aan het resultaat , zij gaan direct op hun doel af en zijn van mening dat formaliteiten en vooral uiterlijke prestige-kwesties van weinig gewicht zijn. Trouwens : wie sterk is , kan op dit punt wel wat velen. De Russen en de Chinezen daarentegen hechten veel aan het «gezicht». Daarom deden zij het voorstel , om op een andere plaats bijeen te komen. Daarom hebben zij geen haast. Men mocht eens denken , dat zij zulk een wapenstilstand uit lijfsbehoud moeten sluiten en die indruk willen zij voorkomen. Aan dit spel van diplomatieke en propagandistische taktiek worden vermoedelijk nog vele Chinezen en Koreanen opgeofferd , want al moge aan het front zelve niet veel activiteit zijn , de bombardementen gaan onverminderd door.
Maar daar trekt men zich in Moskou en Peking niet veel van aan. Korea is een eind weg en mensen , nu ja , mensen zijn «materiaal».



