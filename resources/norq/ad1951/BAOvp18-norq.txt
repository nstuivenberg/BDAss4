
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : William Oatis bekende ook

PRAAG. -

William Oatis , de leider van het Praagse bureau van Associated Press bekende gisteren voor een Tsjechische rechtbank , dat hij zich heeft schuldig gemaakt aan spionnage.
Er waren geen journalisten uit het Westen in de zaal aanwezig , maar twee vertegenwoordigers van de Amerikaanse ambassade mogen het proces bijwonen.
Oatis was bleek en maakte een gespannen indruk. Hij sprak langzaam en duidelijk , maar zijn antwoorden waren z√≥ correct , dat men niet aan de indruk kon ontkomen , dat hij een uit het hoofd geleerd lesje opzei.
De Tsjechische regering heeft geen enkele correspondent van Westelijke bladen of persbureaux de toegang tot het proces behoeven te ontzeggen. Er zijn er namelijk geen meer. Verscheidenen zijn het land uitgezet en de laatste drie hebben Tsjechoslowakije verlaten na Oatis' arrestatie op 23 April van dit jaar.
De openbare aanklager sprak de beschuldiging uit , dat die drie - Russel Jones van United Press , Robert Bigio van Reuter en Gaston Fournier van A.F.P. - ook betrokken waren bij spionnage.
De verklaring van Oatis ondersteunde de Tsjechische beschuldigingen tegen die drie.


