
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Meine Pot krijgt voorwaardelijk

ANTWERPEN. -

Meine Pot , de ontslagen ambtenaar van het Nederlandse consulaat te Antwerpen , die Westerling clandestien aan een pas heeft geholpen en Pierre Marie Sweerts , de voormalige SS-er en geheim agent , bij de Belgische justitie aangaf , is gisteren door de Antwerpse rechtbank veroordeeld tot een jaar gevangenisstraf voorwaardelijk en een boete van duizend franc. Pot kan dus in vrijheid worden gesteld.
Sweerts , die beschuldigd was van medeplichtigheid aan het vervalsen en gebruiken van valse passen en het dragen van wapens zonder vergunning , werd veroordeeld tot een jaar gevangenisstraf onvoorwaardelijk en eenzelfde boete.
Voor Sweerts is dit vonnis van geen betekenis , daar hem vorige week door de krijgsraad te Luik het aantekenen van verzet tegen het in 1946 te Tongeren bij verstek gevelde doodvonnis onmogelijk is gemaakt. Waarschijnlijk zal dit doodvonnis niet aan hem worden voltrokken , daar in BelgiÃ« doodvonnissen niet meer ten uitvoer worden gelegd.


