
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : St. Willebrord Wil Vooruit. kampioen van Nederland

NIEUWSDIENST ALGEMEEN DAGBLAD

A R N H E M . -

ST. WILLEBRORD WIL VOORUIT , DE CLUB VAN WIM VAN EST , HEEFT GISTEREN OP HET SNELLE CIRCUIT OP DE VELUWE TUSSEN ARNHEM EN APELDOORN HET CLUBKAMPIOENSCHAP VAN NEDERLAND GEWONNEN EN DAARMEE REVANCHE GENOMEN VOOR DE ONVERDIENDE NEDERLAAG , DIE VORIG JAAR GELEDEN WERD. TOEN WERD DE PLOEG VAN DE WIELERCLUB MAASTRICHT , WAARVAN JEFKE JANSEN HET AANVOERDERSCHAP BEKLEEDDE , VOOR DE DERDE ACHTEREENVOLGENDE MAAL KAMPIOEN , DOORDAT VAN EST EN WAGTMANS ONGEVEER 6 0 0 METER VOOR DE FINISH DOOR EEN VALPARTIJ WERDEN UITGESCHAKELD. OP DAT MOMENT LAGEN ZIJ ANDERHALVE MINUUT OP HUN CONCURRENTEN VOOR.
Wim van Est , Wout Wagtmans en Thijs Roks , aanvankelijk gesteund door
v. d. Veeken en Anraad , die echter respectievelijk in de eerste en tweede ronde moesten lossen , zetten er in de tweede ronde een dusdanig tempo in , dat geen enkele ploeg in staat was hen bij te houden. Gedrieën legden zij de afstand van 116 km. ( twee ronden van 58 km. ) af in 2 uur 42 min. 17 sec. Zij gaven een uitstekend staaltje van temporijden weg , hetgeen blijkt uit het verschil in de tijden van de eerste en tweede ronde ; dit bedroeg , slechts één minuut.
Olympia ( Amsterdam ) was de eerste ronde het snelste doorgekomen , namelijk in 1 uur 20 min. 22 sec , op vijf seconden gevolgd door de winnaars. In de tweede ronde verspeelden de Amsterdammers echter zes minuten op St. Willebrord Wil Vooruit , waardoor zij zelfs afzakten naar de vierde plaats. Ook de wielerclub Maastricht reed een zwakke tweede ronde. Duidelijk is echter uit deze wedstrijd gebleken , dat onze landgenoten op het gebied van peletonrijden nog heel wat hebben te leren. De uitslag was : 1. St. Willebrord Wil Vooruit , 2.42.17 ; 2. Maastricht , 2.45.10 ; 3. De Kampioen ( Haarlem ) , 2.47.29 ; 4. Olympia ( A'dam ) , 2.47.41 ; 3. Wilhelmina ( Eindhoven ) , 2.49.36 ; 6. Het Zuiden ( Eindhoven ) 2.52.- ; 7. Ulyses ( A'dam ) , 2.53.25 ;
8. Spartaan ( Den Haag ) , 2.53.47 ; 9. Germaan ( A'dam ) 2.54.19 ; 10. De Pedaalridders ( R'dam ) , 2.54.31.

Aan deze wedstrijd gingen vooraf een wedstrijd voor nieuwelingen , die in de eindsprint werd gewonnen door A. van 't Hof ( Sassenheim ) in 1.25.12 over de 58 km. , en een wedstrijd van veteranen over dezelfde afstand , die in een zege eindigde voor de Haarlemmer B. v. Dijk , die met een voorsprong van meer dan drie minuten in 1.30.30 binnenkwam. Was de wedstrijd bij de nieuwelingen een saaie vertoning , bij de veteranen werd mooie strijd geleverd.



