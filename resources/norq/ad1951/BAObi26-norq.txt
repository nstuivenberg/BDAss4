
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Vergadering Tweede Kamer. Minister Stikker over het Verre Oosten

DEN HAAG. -

Gisteren heeft de Tweede Kamer geluisterd naar beschouwingen van de heer Wagenaar ( comrn ) en minister Stikker over de regeringspoli√ºek ten aanzien van het Verre Oosten. Aan de communistische interpellatie over dit onderwerp wijdde geen enkel ander lid een woord.
De heer Wagenaar vroeg de Regering o.a. of zij niet van mening was , dat de voorstellen van Malik een grondslag zijn om tot een wapenstilstand in Korea te komen , of de Nederlandse strijdkrachten daar onmiddellijk teruggetrokken worden , of Nederland betrokken is in de besprekingen over een afzonderlijk vredesverdrag met Japan , enz.

Ernstig vraagstuk

Mr. Stikker zei als enige punten van overeenstemming tussen de heer Wagenaar en hem te zien het feit , dat de toestand in Korea een ernstig vraagstuk is en het algemeen verlangen naar vrede.
Op alle andere punten staan wij zover uit elkaar zei de minister , dat het eigenlijk weinig zin heeft deze debatten te voeren. Hij vroeg zich ook af of het wel opportuum is in deze dagen deze onderwerpen in dit parlement te bespreken , nu getracht moet worden een wapenstilstand te bereiken.
Na de opmerking , dat de Ver. Staten herhaaldelijk pogingen hebben gedaan om tot een vredelievende oplossing te komen , maar nooit enige reactie van Sovjet- Rusland of de satellietstaten hebben ontvangen , zei de minister , dat het de regering verheugt , dat er nu een bereidheid aan Russische zijde is om tot een wapenstilstand te komen. De Regering is op dit ogenblik uiteraard niet bereid de Nederlandse strijdkrachten terug te trekken. De motieven voor het stemmen voor het embargo tegen China zijn publiek gemaakt in de rede van de Nederlandse vertegenwoordiger in de Uno , uit welke rede de minister enige passages voorlas.
Als de vriendschappelijke betrekkingen door het embargo zouden lijden , dan is de verantwoordelijkheid daarvoor geheel aan de Chinese regering te Peking en de minister zei te hopen , dat verdere maatregelen tegen China achterwege kunnen blijven.
De Nederlandse regering is , aldus mr. Stikker , betrokken in de besprekingen over het sluiten van een at zonderlijk vredesverdrag met Japan.
Zijns inziens moeten alle staten , die aan de oorlog tegen Japan hebben deelgenomen , deelnemen aan de besprekingen over een vredesverdrag , maar Rusland wil er slechts enkele landen bij betrekken.
De motie werd verworpen met 72 te gen zeven stemmen , die van de communisten.
Vervolgens heeft de Kamer zich bezig gehouden met het ontwerp van wet op de herkapitalisatie. Daarbij hebben de heren Hofstra ( arb. ) , Lucas ( kvp ) , C.
van den Heuvel ( ar ) , Van de Wetering ( ch ) , Vonk ( vvd ) en Hoogcarspel ( comm. ) het woord gevoerd. Met uitzondering van de laatste spreker betuigden allen hun instemming met het wetsontwerp , al hadden zij wel bezwaren van ondergeschikte aard.
Het wetsontwerp , aangevuld met een amendement van de heer Hofstra , waartegen de minister geen bezwaar bleek te hebben , is tenslotte z.h.s. aanvaard.
De vergadering werd om half zes gesloten.
De Kamer komt volgende week Dinsdag weer bijeen , om verder te gaan met de belastingvoorstellen.


