
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Moordaanslag na echtelijke twist

Nieuwsdienst Algemeen Dagblad

ARNHEM. -

Gistermorgen omstreeks negen uur heeft de 36-jarige arbeider W. te Arnhem zijn vrouw na een echtelijke twist met een mes zeven steken in borst en rug toegebracht , tengevolge waarvan de vrouw in het gemeentelijk ziekenhuis moest worden opgenomen. De dader ging daarna rustig naar het politiebureau , waar hij zich zelf aangaf.
Het slachtoffer , dat gelukkig niet levensgevaarlijk is gewond , leefde in onmin met haar echtgenoot , wiens woning zij enige tijd geleden heeft verlaten. Zij nam toen haar intrek in de Wielakkerstraat in de binnenstad van Arnhem , waar haar man haar Woensdagochtend kwam opzoeken. Hij wilde de vrouw bewegen weer terug te keren en vertelde haar , dat alles vergeten en vergeven was.
Er ontstond echter een twistgesprek , in de loop waarvan de man een mes trok.
De vrouw ontvluchtte het huis , doch werd gevolgd door W. , die haar voor de woning enige steken toebracht. De dader is wegens poging tot moord gearresteerd.



