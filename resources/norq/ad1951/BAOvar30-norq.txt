
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Kunst in het kort

Kunst en Kitsch is de naam van de tentoonstelling , die in samenwerking met het Haags cultureel centrum , van 28 September tot 4 November in het Gemeentemuseum van Den Haag wordt gehouden. In September wordt ook een tentoonstelling in dit museum geopend van de drie grafische kunstenaars Morandi , Prassinos en Villon. De derde September-expositie is de jubileumtentoonstelling van de Haagse Kunstkring , welke van 16 September tot 4 November duurt.

Een interpretatie-concert wordt door de Nederlandse organistenvereniging op Zaterdag 13 October in de Westerkerk te Amsterdam gehouden. De organisten Koos Bons uit Rotterdam , Wim Goedhart uit Gouda , Piet Kee uit Zaandam en Bernhard Steinvoort uit Amsterdam zullen ieder een interpretatie geven van de Toccata , adagio et fuga in c dur van J. S. Bach , waarbij zij hun opvatting zullen toelichten.


