
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Sjafroeddin geeft felle critiek op nieuw kabinet

DJAKARTA. -

Ik ben pessimistisch over het financiële en economische beleid van de Indonesische regering , aldus Sjafroeddin Prawiranegara , de voormalige minister van financiën uit het kabinet-Natsir , in een gesprek met Aneta. Indien er niets wordt gedaan , om de toestand te veranderen , zal Indonesië naar mijn berekening aan het eind van dit jaar in een zeer ernstige financieel-economische crisis zijn.
Sjafroeddin wees op de dagelijks duidelijker wordende inflatieneiging , die nog bevorderd wordt door het verstrekken van gratificaties bij de Lebaran , het einde van de Mohammedaanse vastentijd , aan ambtenaren , wat vele tientallen millioenen kost. «Men had dat geld beter kunnen gebruiken voor de uitvoering van irrigatiewerken of andere projecten , door opdrachten te geven» aan goedkope technische firma's in Nederland , Duitsland en Zweden.
Mede door het beleid van het ministerie van arbeid , worden de kosten voor levensonderhoud in Indonesië dagelijks hoger. Voor de producent bestaat er geen andere weg dan de loonsverhogingen te verhalen op de consumenten , zodat het volk dus het slachtoffer is van het regeringsbeleid , aldus Sjafroeddin.
Er op wijzend , dat een vermeerdering van de koopkracht alleen bereikt kan worden door een vermeerdering van de goederenproductie , door middel van arbeid , zei Sjafroeddin : Wanneer men nu de klappen nog niet voelt , dan is dit een gevolg van * de gunstige positie , waarin men zich bevindt wegens het beleid van de vorige regering. Sjafroeddin becijferde de vermeerdering van de import : in het eerste kwartaal van 1951 werd 238.981 ton ingevoerd , over het jaar 1950, 1.118.008 ton.
De vermindering van de uitvoer toonde hij aan , aan de hand van de volgende cijfers ; de uitvoer bedroeg in het eerste kwartaal van dit jaar 450.482 ton tegen 2.306 278 ton in het vorig jaar.
Sprekende over de huidige stakingsgolven zei Sjafroeddin : De onverantwoordelijke elementen in de arbeiderskringen worden dagelijks brutaler door de zwakke houding van de regering. Nu lijkt het er op , alsof de regering als werktuig wordt gebruikt door onwillige groepen van arbeiders.
Een ander gevolg van de stakingsgolven is de vlucht van kapitaal uit Indonesië.
De Delitabak en de H.V.A. zijn doende naar andere arbeidsterreinen uit te zien , zoals Abessinië.


