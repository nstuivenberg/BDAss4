
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Nederlandse bridgers speelden beneden hun kracht. Gebroeders Goudsmit hadden tegenslag

NIEUWSDIENST ALGEMEEN DAGBLAD

VENETIË.-

ITALIË IS EUROPEES KAMPIOEN.
DAT ITALIË DE EERSTE PLAATS ZOU BEZETTEN , WAS REEDS ENIGE DAGEN ZEER WAARSCHIJNLIJK , MAAR WERD EERST ZEKERHEID NADAT DIT LAND VAN EGYPTE HAD GEWONNEN.
DE LAATSTE WEDSTRIJD VAN ITALIË , DIE TEGEN ENGELAND , KON TOEN NIET MEER VAN INVLOED ZIJN OP DE BEZETTING VAN DE EERSTE PLAATS. DEZE ONTMOETING WERD DOOR ENGELAND GEWONNEN , WAT REEDS DOOR INSIDERS WAS VOORSPELD.
De wijze , waarop de temperamentvolle Italianen het behalen van het kampioenschap direct na de wedstrijd tegen EGYPte hadden gevierd , maakte welhaast ZEker , wie ook in de laatste ronde de tegenstander zou zijn , deze zou winnen.
Het wedstrijdschema wees Engeland aan en dit land kreeg zo een gemakkelijke overwinning op de Italianen. Dit is van Italiaans standpunt uit gezien , wel jammer , omdat Italië hierdoor zijn eerste wedstrijd verloor en niet langer trots kon zijn op het feit , door geen concurrent te zijn verslagen.
Omdat Oostenrijk gewonnen heeft van Engeland , is Oostenrijk de tweede plaats toegekend , terwijl Engeland de zeer eervolle derde plaats bezet. Oostenrijk was bij het begin de onbekende factor. Nu is het duidelijk , dat in het vervolg weer rekening moet worden gehouden met dit land als één der gegadigden voor de titel , zoals dit voor de laatste wereldoorlog het geval was.
EGYPTE VORMDE DE VERRASSING VAN HET TORNOOI. WIJ HADDEN TOT DIT JAAR ALLEEN MET ZWAKKERE EGYPTISCHE SPELERS CONTACT GEHAD ; DE NU OPGESTELDE SPELERS VORMDEN EEN PLOEG , DIE MENIGE UITSTEKENDE PARTY HEEFT GESPEELD.
Nederland verloor VAN Egypte , Engeland , Oostenrijk , Zweden en Italië , alle landen , die in het eindklassement hoger staan dan ons land. DE algemene mening is , dat dit resultaat belangrijk beter had kunnen zijn. Verloor het van Egypte met 7 M.P. verschil , tegen Oostenrijk met 6 M.P. verschil ( 5 M.P. is de gelijkspel- marge ) en tegen IJsland met 15 M.P. , - deze wedstrijden hadden niet verloren mogen worden. Dat dit toch geschiedde , is het bewijs hiervoor , dal de door de Bridgebond opgestelde paren te weinig constant hebben gespeeld.
Noch de combinatie Goudsmit-Goudsmit , noch die van Filarski-Cats of Slavenburg-Polak , heeft op normale kracht gespeeld. Was het éne paar in vorm , dan faalde het andere door gebrek aan concentratie of om andere redenen.
Daarbij komt de uitgesproken deveine van de Gebr. Goudsmit met betrekking tot de slambiedingen. De mislukte , dan wel niet geboden slams die geboden hadden kunnen worden , zijn nog niet geteld. Wij vermoeden echter , dat in dit tornooi door dit paar wel in 12 tot 15 gevallen of slam is geboden , dat op een snit down ging , of weloverwogen geen slam werd geboden op spellen , waarop de tegenpartij een 6-bod deed en maakte Wanneer men zo ongelukkig speelt , kost dit vele matchpunten.
Filarski-Cats hadden geruime tijd niet met elkaar gespeeld ( Filarsky nam onverwachts de plaats in van mr. Van Bemmel Suyck ) en dit was merkbaar , ondanks vele goede kwaliteiten der spelers.
Cats maakte echter meer fouten dan zijn partner. Slavenburg en Polak , het nieuwe paar op internationaal plan , hebben vaak zeer goed gespeeld , doch op andere momenten de indruk gevestigd , alsof zij dachten een robberpartijtje thuis te spelen. In de wedstrijd tegen IJsland speelden zij de 20 handen in 1 1/2 uur af , terwijl daarvoor 2% uur is uitgetrokken.
Dit geeft een te hoog tempo aan , dat niet in overeenstemming is te brengen met de noodzakelijke concentratie en ernst , waarmede deze wedstrijden moeten worden gespeeld. Wil Nederland het kampioenschap op zijn naam brengen , dan zal het nodig zijn in meerdere mate aandacht te schenken aan mentale kwesties. Van technisch oogpunt uit bezien , zijn de Nederlandse spelers zeker in staat tot zulk een prestatie.


