
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Vergiftiging door onzuiver graan

MARSEILLE. -

In het dorpje Pont Saint Esprit nabij Marseille heeft zich broodvergiftiging voorgedaan. Bij zes gezinnen openbaarden zich na het nuttigen van brood hevige ziekteverschijnselen.
De patiënten leden aan zware waanvoorstellingen , waanden zich door vuur omgeven , bedreigd door wilde dieren.
Vier zieken hebben reeds getracht zelfmoord te plegen , doch konden worden weerhouden van deze wanhoopsdaad.
Twee patiënten zijn tot dusver overleden.
Men acht het waarschijnlijk , dat bij het vermalen van broodgraan bestanddelen van giftige planten - men denkt aan o.m. wat de Franse volksmond «heksenkruid» noemt - meegemalen zijn. De autoriteiten hebben 23 meelfabrieken , waarvan de bakkerijen in Pont Saint Esprit in de afgelopen week hun meel hebben betrokken , doen sluiten hangende de resultaten van het onderzoek. Twee andere meelfabrieken leveren thans het meel voor de dorpsbakkerijen.


