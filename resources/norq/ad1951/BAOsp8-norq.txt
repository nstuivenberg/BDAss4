
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Huizinga en Buys openden de rij van athletiekkampioenen '51. Mislukte recordpoging op 100 yards van Fanny Blankers-Koen

Van onze athletiekmedewerker

ROTTERDAM , 1 Juli. -

Het is een verheugend verschijnsel , wanneer een athletiekwedstrijd druk bezocht wordt. Dat was vandaag het geval bij de nationale athletiekwedstrijden van de R.A.C. te Rotterdam. Zo druk zelfs , dat er kennelijk meer zitplaatsen waren verkocht dan de tribunes konden bevatten.
Het gevolg was , dat talrijke bezoekers langs de afrastering en zelfs op de grasrand langs de sintelbaan moesten plaats nemen. Dat was in de eerste plaats hinderlijk voor de mensen , die op de tribunes zaten en daardoor de strijd slechts gedeeltelijk konden volgen ; het was bovendien lastig voor de athleten , die op de buitenbaan langs het publiek moesten lopen.
Fanny Blankers zal dat ongetwijfeld hebben gemerkt , toen zij haar wereldrecordpoging op de 100 yards deed. Zij liep op deze ongunstige buitenbaan. Deze 100 yards werd tweemaal gelopen.
Fanny bleek namelijk bij de start zo geconcentreerd te zijn , dat zij na het startschot niet weg kon komen en opstond.
De andere loopsters boden echter sportief revanche aan. In de tweede race nam Fanny onmiddellijk de leiding maar zij finishte te laat , waarschijnlijk in de war gebracht door de finishstreep , die 10 meter verder lag op de plaats , waar gewoonlijk de 100 meter zijn eind vindt.
Haar tijd bedroeg 10.8 sec. en was 0.1 sec. boven het wereldrecord van de Australische Marjorie Jackson. Tweede werd Puck Brouwer in 11.5, derde G. de Jong in dezelfde tijd.

Titelgevechten

Er werden verder twee nummers voor een kampioenschap van Nederland verwerkt : de 200 meter horden en de 3000 m steeple chase. Het eerste nummer leverde voor Buys de nationale titel op , nadat hij Schuiling op de laatste twintigmeter gepasseerd had. Zijn tijd bedroeg 25 sec , die van Schuiling 25.2.
De 3000 m steeple chase werd een succes voor Hans Huizinga. Lange tijd had
v. Ede , de enige man die de vier meter brede sloot op behoorlijke wijze «nam» , de leiding , maar op 600 meter voor de finish ging Huizinga hem voorbij en won met een royale voorsprong. Het publiek genoot intens van de vreemde capriolen , die sommige lopers maakten bij het nemen van de waterbarrière en van wie enkelen af en toe finaal kopje onder gingen.
Het parcours was verre van deskundig uitgezet , gezien het feit , dat de lopers vlak na de sloot een betonnen rand in hun weg vonden , die een gevaar voor vallen opleverde.
Huizinga noteerde de goede tijd van 9 min 52.7 tegen v. Ede 10 4.9. Derde werd Bijlsma in 10 15.4.

Goede tijden op de 400 en 800 meter

De Hagenaar De Jong slaagde erin op de «400 m invitatie royaal onder de 50 sec. te blijven. Nadat hij Nusse , die op de buitenbaan lange tijd de leiding had , op het laatste eind was gepasseerd , bleven de stopwatches bij de finish op 49.5 staan. Een uitstekende verrichting. Nusse eindigde in 50.- sec. als tweede en Verwey als derde in 50.2. In de andere race zegevierde Greep in 51.- vóór Vaal
( 51.1 ) en v. Bavel ( 51.2 ) .
Ook op de 800 meter werden goede tijden genoteerd. Niet minder dan zes lopers bleven onder de 2 min. Stada , die bijna steeds de leiding had en gevolgd werd door Wolsink en v. Kreuningen , moest in de laatste meters zwichten voor Wolsink , die 1.55.4 liep. Stada als tweede had 1.55.5 en v. Kreuningen 1.56.3.
De 100 meter invitatie was voor Laat in 11.1 die niet veel moeite had met Zwaan en Schuiling ( beiden 11.2 ) . Op de 100 m. heren A won Van Poorten in 11 sec. vóór Vroon ( 11.1 ) en Smildiger
( 11.2 ) . Bij de dames leverden Gerda v.
d. Kade en Nel Büch een hardnekkig nek-aan-nek duel tot de laatste meter.
Een betere finish van Gerda was beslissend , zij noteerde 12.5 ; Nel Büch 12.6.

Met straatlengte

Hans Harting startte op de 5000 meter. Direct na de start nam hij de leiding en geleidelijk werd zijn voorsprong groter. De 3000 meter legde hij af in de veelbelovende tijd van 8 m 55 sec , maar toch slaagde hij er niet in onder de 15 min. te komen.
Zijn tijd bedroeg 15 min. 8.6 sec. Ver achter hem eindigden Geuzenbroek
( 15.49.2 ) en De Jong ( 15.53.9 ) als
tweede en derde.
De Amsterdammer Seeuwen won op fraaie wijze van kop af de 1500 meter ondanks heftige pogingen van Van den Berg en van Zeeland om hem te passeren.
Seeuwen won in 4 m. 24 sec , Van den Berg liep 4.4.2, v. Zeeland 4.4.4.
Fanny Blankers legde verder nog beslag op de 80 m. horden en het verspringen.
De 80 m liep zij in de uitstekende tijd van 11.3 sec Willy Lust werd tweede in 12.-. Bij het ver springen sprong Fanny 5.59. De 4 X 100 m. estafette dames was voor Sagitta in 49.4.
Bij de heren voor V. en L. in 43.7.


