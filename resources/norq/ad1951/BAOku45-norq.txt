
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Ninette Couture. Zee , zon en wintermode

Nieuwsdienst Algemeen Dagblad

DEN HAAG. --

Scheveningen beleefde gisteren nog een late zomerse dag en Ninette Couture uit Den Haag profiteerde daarvan op haar show in het Kurhaus. Een modeshow in een badplaats heeft nu eenmaal bijzondere aantrekkelijkheden voor het publiek , maar daarbij is alles afhankelijk van de sfeer.
De opgewekte stemming , die het mooie herfstweer opriep , animeerde zichtbaar de mannequins , de talrijke bezoeksters van de show en ook het echtpaar dat Ninette Couture leidt , van wie de man de kleding verzorgt en de vrouw de hoeden , die erbij gedragen worden.
Wat in deze wintercollectie het meest opviel was de verrassende harmonie tussen hoed en toilet.
De borduursels die de prettige wollen winterjurkjes maar vooral de cocktailtoiletten sierden , werden dikwijls in dezelfde stijl herhaald bij de garnering van de hoedjes.
Op een cocktail-robe van zachtgrijze met zilverdraad doorweven satin duchesse , prijkte langs het strapless een breede rand van diepzwarte fluweel , waarop donkere gitten glansden. Deze creatie werd op haar beurt door een zwart fluwelen hoedje gecompleteerd , dat op dezelfde wijze gegarneerd was.
Ninette Couture verwerkt Nederlandse , maar ook Franse stoffen en in dit opzicht kregen wij in het Kurhaus nouveauté's te zien die voor deze winter ook in de Parijse couture opgang maken.
Een fraaie wollen ottoman changeant in zwart en dieprood , faille en satin met patronen in goed- of zilverdraad doorweven , warm kledende en toch lichte mantelstoffen in zachte tinten grijs en beige met een peluche-achtig oppervlak behoren daartoe.

Rayon

Wat men momenteel in de textielnijverheid met rayon voor effecten weet te bereiken , demonstreerde Ninette Couture in haar wintercollectie op een aantrekkelijke manier.
Rayonweefsels die op het oog niet van zuiver zijden satin of faille zijn te onderscheiden , bieden dit modehuis 3ê mogelijkheid geklede cocktail-robes ook in een minder luxe prijsklasse te brengen. Er werd ons zelfs een winterjurkje in rayon met wol-effect van Italiaans origine getoond , in een kastanjebruin- met-beige speldeknopruitje.
Aardige vondsten bij de uitvoering der détails vormden de verrassing van deze wintershow. Een zwart tulle avondrobe was met applicaties van zorgvuldig uit zilverlamé geknipte bloemmotieven versierd.
Bloemen die vanuit de taille in ranken uitliepen op de rok , verfijnd en delicaat als filigrain. Diep rode rozen prijkten op één schouder van een raiddagtoiletje in zware satin-cloqué.
Een stemmig afscheid van de zomer.


