
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Ballon landde op politieboot

KOPENHAGEN. -

De Nederlandse ballonvaarders , het echtpaar Boesman en da heer De Vos Klootwijk , zijn Zaterdag in Kopenhagen opgestegen voor een tocht over de Sont met de ballons Henri Dunant en Delia Mouton.
Men vertrok onder uiterst gunstige weersomstandigheden en de duizenden , toeschouwers zagen het tweetal Nederlandse balonnen op geringe hoogte boven het Deense koninklijke paleis in de richting van de Sont zweven.
Boven het water gekomen kwam de heer De Vos Klootwijk met de Delia Mouton in een windstilte en er zou gevaar hebben bestaan , dat hij op zee had moeten dalen. Een in de buurt patrouillerende politieboot bracht echter redding en voor de eerste maal in de ballongeschiedenis daalde een ballon met goed gevolg op het dek van een schip.
De Henri Dunant daalde inmiddels met het echtpaar Boesman en twee Deense journalisten aan boord , op een eenzaam eiland in de Sont , een natuurreservaat waar slechts enkele vissers en een herder wonen.


