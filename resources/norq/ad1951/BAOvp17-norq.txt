
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Brand aan boord van Amsteldijk

ANTWERPEN. -

Kortsluiting bij het gebruiken van een looplamp tijdens het overpompen van stookolie , heeft Maandagmorgen brand doen ontstaan in het met katoen geladen ruim IV van het Nederlandse vrachtschip Amsteldijk , gemeerd liggende aan de Scheldekaai te Antwerpen. Opvarenden van de Amsteldijk slaagden er niet in het begin van brand met eigen middelen te blussen. Pas nadat de Antwerpse havenbrandweer ruim IV onder water had gezet , was het gevaar voor uitbreiding geweken.
Een grote partij katoen is verloren gegaan , alsmede een voorraad stookolie. Een lid van de bemanning liep tijdens de blussingswerkzaamheden lichte verwondingen op.
Met een vertraging van 24 uur zal de Amsteldijk , die 7648 ton meet en toebehoort aan de Holland-Amerika-Lijn te Rotterdam , haar reis naar de thuishaven vervolgen.


