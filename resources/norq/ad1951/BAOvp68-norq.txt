
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Paspoortregeling. Gevraagd om meer eenvoud

Van onze correspondent.

DEN HAAG. -

Het nationaal hoofdbestuur van het comité Benelux heeft de minister van buitenlandse zaken verzocht met ingang van 15 Juli een soepeler regeling van kracht te doen worden voor gezelschapsreizen , wat betreft de eisen voor een paspoort of bewijs van Nederlanderschap.
Het hoofdbestuur stelt voor collectieve lijsten te maken voor gezelschapsreizen van bijvoorbeeld ten minste tien deelnemers , welke lijsten dan dienen te worden afgegeven door de burgemeester van de plaats van inwoning. Deze regeling zou dan kunnen gelden voor« reizen van maximum drie dagen.
Voor een dergelijke collectieve lijst zou» leges kunnen worden gevraagd van maximum 25 cent per persoon met een maximum van tien gulden per lijst.
Op het ogenblik kent men alleen collectieve lijsten voor één dag. Het lijkt echter weinig waarschijnlijk , dat men in België voor een uitbreiding van de geldigheidsduur van deze lijsten iets zal voelen , omdat men daar juist streeft naar een afschaffing van de collectieve lijsten. Graag zou men daar zien , dat elke Nederlander , zo hij geen paspoort heeft , zich individueel kan legitimeren met een bewijs van Nederlanderschap.
In Nederland bestaat het streven om dit bewijs van Nederlanderschap ook geldig te doen zijn voor andere landen in Europa.


