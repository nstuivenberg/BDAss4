
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Vredesverdrag met Japan Meningen verdeeld in Indonesië

DJAKARTA. -

De meerderheid van de sectie buitenlandse zaken van het Indonesische parlement heeft zich verklaard tegen het ondertekenen van het Japanse vredesverdrag. Men acht het in strijd met de politiek van zelfstandigheid van Indonesië. Het feit , dat India niet aan de besprekingen te San Francisco deelneemt , doet in parlementaire kringen veronderstellen , dat Indonesië het verdrag niet zal ondertekenen.
Wibisono , de Indonesische minister van financiën , is voor ondertekening van het vredesverdrag met Japan. Hij is er van overtuigd , dat daardoor de weg wordt geopend voor stabilisering van de financieel- economische toestand in Indonesië.
En bovendien acht hij ondertekening belangrijk voor de versterking van Indonesië's positie in Zuid-Oost-Azië.
Wibisono verklaarde zich ook voorstander van toetreding van Japan tot de Verenigde Naties.
Zoals bekend beeft de Indonesische regering besloten een delegatie naar de conferentie te San Francisco te sturen , onder leiding van Soebardjo , de minister van buitenlandse zaken. Een deel van deze delegatie is al vertrokken. De regering laat het van de loop der besprekingen afhangen , of al dan niet het verdrag zal worden ondertekend.


