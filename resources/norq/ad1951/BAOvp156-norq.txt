
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : De brandende dood. Moederkoren was oorzaak. Twee nieuwe gevallen

PONT SAINT ESPRIT. -

Moederkoren , een parasitaire zwam , die bij regenachtig- weer op graangewassen groeit , is herkend als de oorzaak van de vier sterfgevallen en de talrijke gevallen van geestesstoring in dit stadje. Volgens de politie was ook ontdekt , waar de rogge , die de ziekte heeft doen ontstaan , vandaan is gekomen.
Het was een ongeluk , zo werd medegedeeld , er was geen kwaadwilligheid in het spel. De rogge was gemalen bij een molenaar , genaamd Maillet , die een kleine molen heeft te Saint Martin la Rivière in West Frankrijk , 400 km van Pont Saint Esprit.
Toch hebben zich gisteren nog twee nieuwe gevallen van broodvergiftiging voorgedaan. Vooral het tweede geval was dramatisch. Om zes uur des middags zat René Argillers , een 35-jarige man , werkzaam bij de stadsreiniging van Pont Saint Esprit rustig voor het eten zijn glaasje te drinken. Om 10 uur des avonds werd hij , hysterisch lachende en vastgebonden op een draagbaar per ziekenauto naar het ziekenhuis te Nimes gebracht.


