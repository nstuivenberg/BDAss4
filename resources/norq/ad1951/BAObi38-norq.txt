
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Benauwd avontuur van kleine jongen

Van onze correspondent

ARNHEM. -

Drie en een half uur heeft een negen-jarig jongetje te Arnhem onder een hoop zand bedolven gezeten , voordat men hem als bij toeval vond.
De kleine Frits Verhoef speelde Donderdag- namiddag in zijn zelfgegraven rovershol achter de ouderlijke woning , toen het plaatijzeren dak , verzwaard door een grote hoeveelheid zand , naar beneden stortte en de jongen levend begroef. Gelukkig kwam hij met het gezicht tegen een luchtgat terecht , zodat hij adem kon halen en om hulp roepen. Deze kreten werden echter niet gehoord door de moeder van Frits en de buurtbewoners , die enige uren na Fritsjes verdwijning naarstig aan het zoeken waren gegaan.
Gelukkig kwamen 's avonds een paar buurmeisjes bij het ingestorte hol , om daar gras voor de konijnen te snijden.
Zij hoorden de kreten van Frits en de jongen was toen spoedig bevrijd , weliswaar met enige builen en blauwe plekken , maar gelukkig nog kerngezond.


