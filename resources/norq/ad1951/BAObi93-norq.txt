
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Goeree en Overflakkee bespreken problemen met de minister

Nieuwsdienst Algemeen Dagblad

OUDE TONGE. -

In een Dinsdagmiddag op het raadhuis te Oude Tonge gehouden kringvergadering hebben de burgemeesters van de dertien gemeenten op Goeree en Overflakkee gelegenheid gehad om de problemen van de eilandbevolking te bespreken met mr. J. In 't Veld , de minister van wederopbouw en volkshuisvesting.
Aan de orde kwamen de slechte woningtoestanden en de toenemende werkloosheid , die o.m. een gevolg is van de toenemende mechanisatie van de landbouw.
De minister gaf een openhartige uiteenzetting van de middelen om met rijksvoorschotten de gemeentelijke woningbouw te financieren , doch hij herinnerde daarbij aan de beperkingen die de tijdsomstandigheden dwingend opleggen.
De structuur-werkloosheid laat zich door het uitvoeren van werkobjecten niet oplossen , luidde 's ministers persoonlijke mening. Het teveel aan werkkrachten zou z.i. slechts afnemen wanneer de betrokken arbeiders werk vonden in industrierijke gemeenten. De minister zal in voorkomende gevallen gaarne alles doen wat in zijn vermogen is om de eilanders in hun nieuwe plaats van vestiging aan een woning te helpen.



