
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Haagse raad wil meer weten. BESLISSING OVER NIEUW BALLET UITGESTELD

Nieuwsdienst Algemeen Dagblad

DEN HAAG. -

De beslissing over de vestiging van een nieuw Nederlands balletgezelschap in Den Haag , een gezelschap dat ook mee zal werken aan de uitvoeringen van de Nederlandse opera , is door de Haagse raad gisteravond uitgesteld. De raad heeft het voorstel tot subsidiëring van de Nederlandse opera en het ballet aangehouden.
De heer Dettmeyer ( VVD ) , van wie het initiatief daartoe uitging , merkte op dat over dit ballet geen enkel feit bekend is , niets over de leiding , de leden of de directie en hij achtte dan ook de toelichting veel te summier. Graag zou hij wat meer feiten over het Nederlandse balletgezelschap willen weten. Eerder konden hij en zijn fractie een beslissing niet verantwoorden.
Alle fracties behalve die van de KVP en de CPN steunden het voorstel van orde.
De stichting van een Nederlandse balletgroep zou een bezuiniging hebben betekend in de exploitatie van de Nederlandse opera en was tevens noodzakelijk in verband met de financiële nood , waarin vele balletgroepen verkeren. Een uitstel van de behandeling van het voorstel betekent dat zowel de toekomst van de Nederlandse opera als die van vele balletgroepen nog onzekerder is geworden , daar het niet aan te nemen is dat aan de raadsleden , die het voorstel van orde hebben gesteund , over veertien dagen meer feiten bekend zullen worden gemaakt.


