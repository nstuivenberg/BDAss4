
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Eisenhower : Federatie Europa biedt oplossing

WASHINGTON. -

Een subcommissie van de Amerikaanse senaatscommissie voor buitenlandse betrekkingen heeft bekendgemaakt , dat generaal Eisenhower tégen de Amerikaanse senatoren , die in Juli een bezoek aan Parijs brachten , heeft gezegd , dat hij de hoop gerechtvaardigd acht , dat «onze moeilijkheden zullen verdwijnen indien West-Europa een federatie zou worden.» De sleutel van het probleem was de vereniging van Europa , zo was Eisenhowers overtuiging.
«Hoewel velen van mijn collega's menen , dat ik niet wijs ben , zou ik , indien de vereniging via de vorming van een Europees leger mogelijk was , daaraan medewerken.» Indien er een Westeuropese federatie tot stand zou komen zou Sovjet-Rusland Oost-Duitsland nooit kunnen verhinderen zich daarbij aan te sluiten. Het was volkomen in het belang van de Verenigde Staten om West-Europa tot zelfverdediging te inspireren.


