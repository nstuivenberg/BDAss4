
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Alkmaardermeerweek. Twee overwinningen van
v. Wijk in Drakenklasse. Harde wind maakte slachtoffers

Van onze zeilmedewerker.

ALKMAAR. -

De zeilwedstrijden op Zaterdag en Zondag van de Alkmaardermeerweek waren totaal verschillend. Stond er , toen er Zaterdagmiddag werd gestart , een prachtige Westenwind , die het verblijf op de plassen tot een genot maakte , de Zondag werd gekenmerkt door harde wind met venijnige uitschieters die vele slachtoffers maakte , zowel in de grote als in de kleine klasse. De wedstrijdbanen waren uniek. Pachtige kruisrakken naar een in de windse start gaven snel tekening in de strijd der matadoren.
Van Wijk begon in de Drakenklasse met twee overwinningen , die getuigden , dat hij deze beide dagen in zijn element was. Zondagmiddag dook hij op de derde plaats liggend , met zijn ballon op , knap onder Bob Maas en De Vries Lentsch door ; in de wind vergrootte hij zijn voorsprong op Maas , die in het laatste rak voor de wind met een vlaagje nog angstig dichtbij kwam. Knap werk deed ook Visser , toen hij na een te vroege start toch nog op de derde plaats beslag wist te leggen. Stampende dook de Draak Zondagmiddag het kruisrak in na de start , waar Van Wijk snel over stuurboord voor het gehele veld langs ging.
Bij de eerste boei had hij al een behoorlijke voorsprong , maar in het tweede kruisrak kwam Poorter bij hem ; maar Van Wijk handhaafde zich en kwam onbedreigd als eerste binnen. Poorter werd door protest uitgeschakeld , zodat Bakker nu de tweede plaats bezette.
De Valken gingen vanmiddag in de wind weg , waar Kirkenier door een fout van v. d. Meer al heel slecht startte ; maar onversaagd begon hij aan zijn achterstand. Vlak bij de eerste boei had hij zich in de kopgroep gewerkt , toen zijn tweede man overboord sloeg bij het overstag gaan. Maar ondanks dit malheur stoof hij met ballon op achter Nauta en Jongeneel aan en won tenslotte onbedreigd.
Zaterdag vochten v. d. Meer , Pierrot , Snijders en Kirkenier een boordaan- boordgevecht om de eerste plaats.
Van der Meer won , maar ook Kirkenier kwam onder het vasthouden van Pierrot uit en hij legde beslag op de tweede plaats.
De Olympiajollenzeilers , die gisteren startten , zagen geen kans om de eerste boei te bereiken zonder een keer de wal in te gaan om hun boot leeg te hozen , behalve Leo Gerhards , die ver voor was en bleef. Ook Zaterdag was hij een klasse apart voor Henk Bakker. Gerhards is gepasseerd voor uitzending naar La Baule voor oefening in de Finn , wat ons niet juist lijkt , gezien de prima resultaten die deze zeiler in dit seizoen heeft geboekt.
Jac. Kraan won beide malen maar niet zonder strijd de 12 M2-klasse. Zaterdag was Lokin lange tijd aan de leiding en Zondag gaf Visser goed partij , maar werd door een fout uitgesloten. De Regenbogen leverden Zaterdag een verrassing op. De outsider Walig sloeg zowel De Wit als Alberda maar Zondag in de harde wind was Alberda veruit het snelst van de sterk gereefde Regenbogen.
Jac. Swart won ook beide dagen bij de vergrote B.M.«s , terwijl Bakker hier Zondag tweede werd. Slechts twee Vrijheidsklassers durfden Zondag de strijd in de wind aan. Frech bleek de snelste vóór Roodenhuis. Zaterdag won laatstgenoemde voor Wielinga en De Wit. Bij de 12-voetsjollen waren er ook nogal slachtoffers , die onder water verdwenen , maar De Vries Lentsch vocht een span nend duel met Holtrop uit , dat door hem werd gewonnen. Verweij won Zaterdag voor Van Ham.


