
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Telescoop

Op het eiland Guam heeft een Japanse soldaat zich overgegeven. Hij hield aan de rand van een bos op een open weg een auto aan , boog tot verbazing van de inzittenden een paar maal zeer diep. en het zich gewillig krijgsgevangen maken.

Een hof te Johannesburg heeft een 21- jarige Zuidafrikaan vrijgesproken , die terecht stond op beschuldiging van moord De man had een onbetwistbaar alibi : hij zat op het tijdstip van de misdaad in de gevangenis.

De heer Johnston te Miami zat op een bank in een park. Drie vrouwen kwamen op hem af , sleurden hem van de bank af , trokken hem een van zijn schoenen uit en bewerkten daarmee zijn arm hoofd. Vervolgens deelden de nimfen de buit aan dollars en gingen weg.
Een heer te Grand Rapids in Florida viel bij het plukken van kastanjes uit de boom boven op zijn vrouw. Hij brak een been - van haar.
De Amerikaanse vrijgezellenclub heeft haar stichter en voorzitter verloren. Hij gaat trouwen.

De Engelse P.T.T. heeft voor het personeel een boekje samengesteld , waarin geleerd wordt hoe overbodige woorden te vermijden. Men hoopt daarmee te be reiken , dat leesbaarder brieven worden opgesteld.


