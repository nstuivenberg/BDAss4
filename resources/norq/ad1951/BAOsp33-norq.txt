
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Spaarnebeker voor N.A.C.

HAARLEM. -

Met een overwinning ( 1-0 ) op D.W.S. heeft N.A.C. de Spaarnebeker gewonnen , in het jaarlijkse tornooi van Haarlem. De Amsterdammers kregen de tweede prijs en R.C.H.
werd derde , doordat het in de verliezersronde met 1-0 van de roodbroeken won. Fraai spel heeft dit tornooi echter niet opgeleverd.
In de morgenuren was het D.W.S. , dat zich in de finale plaatste door R.C.H.
met 3-2 te kloppen. Het was de wedstrijd , waarin de meeste doelpunten werden gescoord , maar kwalitatief viel er overigens weinig te bewonderen.
N.A.C. - de bekerhouder van verleden jaar - bond de strijd aan tegen Haarlem , maar ook hier viel het spelpeil niet mee. Tot een kwartier voor tijd was de stand gelijk ( 1-1 ) , maar daarna beslechtte N.A.C. het pleit in zijn voordeel en won met 2-1.
De verliezersronde tussen Haarlem en R.C.H. had weinig om het lijf. Aan beide zijden werden fraaie scoringskansen gemist , waarbij Haarlem twee schoten van Barends tegen de paal zag ketsen. In de tweede helft scoorde Gallis op gelukkige wijze voor R.C.H. , dat daarmee de derde prijs won.
Wel was de finale tussen D.W.S. en N.A.C. van iets beter gehalte , maar ook hier verhief het spelpeil zich niet boven het zeer middelmatige. Meyer - oudspeler van Spartaan - was geen succes in de Amsterdamse aanval. Het moest hoofdzakelijk komen van Dijkstra , die wel hard schoot , maar de juiste richting niet kon vinden. Bij N.A.C. moest het hoofdzakelijk van v. d. Langenberg komen , die in de tweede helft eindelijk een opgelegde kans gebruikte , om doelman Richter te passeren ( 1-0 ) . Wel werd D.W.S. wat sterker , maar N.A.C. liet de zege niet meer glippen.


