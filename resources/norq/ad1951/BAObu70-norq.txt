
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Succes voor Nederlandse geleerde. Parijse congres bewondert prof. Jongbloeds vinding. Toepassing van het kunsthart op de mens wordt mogelijk geacht

PARIJS ( A.P. ) . -

Verscheidene chirurgen die op het chirurgische congres te Parijs hebben kennis gemaakt met het kunsthart van de Nederlandse professor Jongbloed - in het begin van deze week hebben wij daarvan reeds melding gemaakt - hebben het apparaat besteld. De belangstelling er voor op het congres , dat door 2500 chirurgen uit 45 landen wordt bijgewoond , is zeer groot.
Professor dr. J. Jongbloed heeft in de grote aula van de Sorbonne gesproken over zijn proefnemingen met het kunstmatige hart op honden. In 1950 heeft hij het hart bij een hond weggenomen en vervangen door een kunsthart en kunstlongen. Deze apparatuur hield het dier twee uur in leven.
Ik ben geneigd om aan te nemen dat onze machinerie ook op een mens kan worden geprobeerd , zei de professor.
Hij zette uiteen , dat zijn apparaat - dat op het congre , te zien was - de beide hartholten vrijwel geheel leegzoog , waardoor er een «droog hart» overbleef.
Daardoor zijn de chirurgen in staat operaties in het hart van honden te verrichten zonder gehinderd te worden door bloed.
Ook nam het congres kennis van een soortgelijk , maar kleiner hart dat gemaakt is door de Amerikaan dr. John Gibbon. Die vertelde , dat de bevindingen van dr. Jongbloed en van hemzelf de mogelijkheid van toepassing op mensen aantonen.
Kleurenfilm Prof. Jongbloed vertoonde een kleurenfilm van zijn proeven , waarvoor een geweldige belangstelling op het congres bestond.
Op 7 September van dit jaar , zo vertelde hij verder , werd het hart van een hond gedurende een uur en tien minuten door een kunsthart vervangen. Drie uur later was de hond weer op de been en liep.
Het toestel , ongeveer 1 meter 20 hoog.
is geheel van plastic gemaakt. De voornaamste delen zijn :
1. twee groepen van zes kleine pompen , die het hartsysteem vervangen ;
2. zes zuurstofapparaten , die de kunstlong vormen ; .
3. een reguleerreservoir , dat voorkomt dat lucht in de slagaderen wordt gezogen ;
4. een verwarmingsapparaat om het bloed op temperatuur te houden.

In Italië

De Italiaanse chirurg Dogliotti rapporteerde aan het congres , dat in Augustus 1951 te Turijn voor de eerste keer met succes een kunsthart in de chirurgie is gebruikt om het echte hart te assisteren.
Het leven van een vijftigjarige man werd daardoor gered. Hij verkeerde in levensgevaar door een groot gezwel dat op de rechterkant van zijn hart drukte.
Twintig minuten lang werd toen het kunsthart aangesloten en in die tijd werd het gezwel er uitgesneden. Dr. Dogliotti legde er de nadruk op , dat hij het kunsthart alleen had gebruikt als gedeeltelijke vervanging van het gewone hart.


