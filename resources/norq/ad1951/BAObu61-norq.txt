
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Er gaat heel wat tabak uit India naar Nederland. Wij hebben een reputatie op te houden , zegt dr. Singh met fonkelende ogen

Nieuwsdienst Algemeen Dagblad

ROTTERDAM. -

Een paar honderd mensen uit 47 landen , die allen op een of ander terrein van de tabak hun weetje weten , zijn te Amsterdam op het Wereldcongres voor Tabak geweest.
En iedereen kent nu dr. J.
Singh , de vertegenwoordiger van de regering van India : om zijn bruin gezicht , zijn smal zwart-met-grijs baardje , zijn zwarte ogen en om de schedel een kleurige tulband.
Op zijn vierkante schouders staat een hoofd vol wilskracht en kennis van tabak.
Uit zijn keel komt heel diep een zwaar geluid. - India staat als nummer drie op de ranglijst van tabakproducerende landen. In '48 werd er tabak verbouwd op een oppervlakte van meer dan driehonderdduizend hectaren. Naar schatting bedroeg de opbrengst 245 millioen kilogram. In vergelijking met 1945-'46 steeg onze overzeese export van tabak met het drievoudige van 1949-'50. Hiervan ging niet minder dan 71 pct. naar Groot-Britannië.
Dr. Singh vertelt dit in één adem , als wij met hem aan een tafel staan , vol bundels tabaksbladeren , in de monsterzaal van Kochs tabaks-handel aan de Wijnhaven te Rotterdam. Maar het is nog niet alles.
Met opgeheven vinger en fonkelende ogen zegt hij : - De tabak van India heeft in Groot-Britannië een reputatie verworven door haar heldere citroenkleur , neutrale smaak en omdat zij naar venhouding goedkoop is.
In Madras verbouwt India zijn meeste tabak. Het land zelf gebruikt het grootste deel van de oogst. Slechts een klein percentage wordt uitgevoerd. Maar in handelsverdragen met negen landen verplicht India zich ook tabak te leveren.
Wat Europa betreft , zijn Nederland en België de belangrijkste landen , waarheen India tabak exporteert op basis van consignatie.
Met Nederland heeft het al een kwart eeuw goede connectie. «Holland is a good market and... » - Maar dr. Singh , rookt uzelf ook ? - Op alle manieren , maar het liefst een sigaret ! - Dit voor de «kenners» , die alleen een sigaret volwaardig vinden
. . .



