
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Mevrouw Maclean zou terug zijn

SAINTE MAXIME. -

De geheimzinnigheid rondom het geval-MacLean wordt er niet minder op. Men mag thans aannemen , dat mevrouw Maclean ( de echtgenote van de verdwenen Britse diplomaat Donald Maclean ) weer in de gehuurde villa La Sauvageonne terug is. Althans , haar twee zoontjes Donald en Fergus speelden Zondagochtend voor de villa en lieten daarbij de claxon van de auto van de eigenaar van de villa lustig toeteren. Er werd toen een vrouwenstem gehoord , die uit het huis riep : «Donald , maak moeder niet wakker».
Maar niemand had de avond tevoren een auto zien komen , of mevrouw Maclean zien terugkeren. Zij was enige dagen om onbekende redenen weg geweest. De Franse politie blijft de villa in het oog houden.


