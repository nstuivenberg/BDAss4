
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : VELE PERSPECTIEVEN. Wie wil werken komt in Canada stellig vooruit

Nieuwsdienst Algemeen Dagblad

DEN HAAG. -

Wie zijn jas uittrekt en werken wil , kan zonder door anderen te worden belemmerd , bereiken wat in hem zit. Dat is een van de conclusies waartoe mr. ir. B. W. Haveman , commissaris voor de emigratie , is gekomen na een reis door Canada die tot doel had kennis te nemen van de organisatie en de opgedane ervaring , ten einde deze zo mogelijk te gebruiken bij de emigratie naar andere landen.
Men hoopt in 1952 op zijn minst 18.000 emigranten uit te zenden , waarvan 12.000 landbouwers.
Alleen zij , wier formulier tijdig uit Canada wordt terugontvangen en wier plaatsing dus definitief is , kunnen er met zekerheid op rekenen , van dit vervoer gebruik te kunnen maken en dus tijdig , voor het seizoen begint , in Canada aan te komen. De Regering kan niemand , die zich na 1 November meldt , vervoer garanderen voor Juli of misschien Augustus 1952.
Noodzakelijk is , aldus mr. Haveman , dat de emigrant beseft , dat vrijwel iedereen van de grond af zijn weg naar boven moet banen. Men wordt in Canada gewaardeerd niet overeenkomstig wat men zegt , doch overeenkomstig wat men in de practijk toont waard te zijn. Men moet bereid zijn in een werkkring te beginnen , ook al zou het een andere zijn dan men gehoopt heeft of uiteindelijk voor zich wenst. Dit geldt in het bijzonder voor de niet-landbouwers , die geen sponsor hebben , dit is iemand , die zich voor hem garant heeft gesteld. Stap voor stap komt men dan w√©l op de plaats , waar men goed past. Men moet trouw zijn aan zijn werkkring , vooral wanneer men tot zelfstandige vestiging wil komen.


