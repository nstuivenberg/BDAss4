
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Wat dansen we van de winter ?

Van onze correspondent.

HAARLEM. -

Wat zullen de dansleraren in het komende seizoen op het leerplan zetten ? Op het congres van de Nederlandse Vereniging van Dansleraren , dat drie dagen in het gebouw van de Haarlemse Kegelbond wordt gehouden , hebben we het antwoord vernomen. De vier standaarddansen zijn Engelse wals , Quick Step , Foxtrott en Tango. De variaties in de passen zijn onuitputtelijk , maar in het komende seizoen zal vooral de beweging het nieuwe element zijn.
Wij zagen het Franse paar Devosse een tango demonstreren : temperamentvoller dan we gewend zijn , met korte passen en losse bewegingen van armen en hand , soepelheid in de heupen.
In Engeland is de tango toonaangevend en het Engelse paar Keith Jones en Hazel Hathaway liet zien hoeveel prettiger deze dans is wanneer hij vlugger gespeeld wordt dan wij eerst oorbaar achtten.
Wilt ge wat nieuws ? Dan nodigen de leraren u uit de Mambo Jambo te dansen.
Deze dans is in Cuba geboren en ligt tussen een rumba en een samba met sterk gesyncopeerde muziek.
De Nederlandse vereniging van dansleraren viert met dit congres haar dertigjarig bestaan.


