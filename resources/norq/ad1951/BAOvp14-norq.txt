
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Nachtelijke arbeid

Van onze verslaggever

ROTTERDAM. -

Circa honderd mensen hebben de gehele nacht van Zaterdag en Zondag gewerkt op erom het Rotterdamse Hofplein , opdat op 1 Juli de trams zouden kunnen rijden op het nieuwe spoor , waardoor het plein - ook wat de trambaan betreft - eindelijk een definitieve vorm krijgt. Drie maanden geleden was een begin gemaakt met het leggen van de nieuwe rails en nu zo'n belangrijke faze werd bereikt stelden de wethouder van bedrijven en directeuren van R.E.T. en Gemeentewerken er prijs op een groot gedeelte van de nacht op te offeren om de sluitstukken te zien aanbrengen.
In het helle licht van schijnwerpers waren in zes ploegen zestig mensen bezig de nieuwe aansluitingen te maken aan Stroveer , Schiekade , Stationsweg , Coolsingel en Goudsesingel en op verscheidene plaatsen de overkruisingen van oud en nieuw spoor op te ruimen. Ruim dertig man bemoeide zich met de bovenleiding en dan was er nog het personeel van drie kraanwagens , die - waar nodig - bedaard , maar krachtig hulp verleenden.
Om tien minuten voor half zes kon de eerste proefrit worden gemaakt.
Gedurende ongeveer een uur werden de proeven herhaald en toen om zeven uur de eerste tram uit de remise kwam , was alles in orde.


