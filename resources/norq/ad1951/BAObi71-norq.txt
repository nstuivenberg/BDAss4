
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : En alweer een !

Eigen bericht.

De depressie , die Donderdag noodweer heeft gebracht in het Westen van het land , was gisteravond reeds tot de Faroër gevorderd. Daarvan hadden wij gisteren dus geen last meer. Wel echter van een nieuwe depressie , die snel over Frankrijk en België naar ons land is getrokken om gistermiddag en -avond opnieuw regen en onweersbuien te brengen.
Deze storing wordt echter gevolgd door krachtige stijgingen van de barometers , die vandaag voor een belangrijke verbetering van het weer zullen zorgen. Aangezien verwacht mag worden dat er dan opklaringen zullen voorkomen , is er een vrij grote kans dat men iets van de gedeeltelijke zonsverduistering zal kunnen zien , waarover reeds eerder is bericht.
En hoe zal het Zondag zijn ? Daarvan was gisteravond nog niet veel te zeggen , maar een nieuwe depressie , die in versneld tempo de Oceaan oversteekt , doet het ergste vrezen. Zij zal misschien reeds Zaterdagavond haar invloed beginnen te doen gelden. Het weer zal dus voorlopig nog onstabiel blijven.


