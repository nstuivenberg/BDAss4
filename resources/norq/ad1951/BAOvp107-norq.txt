
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Dat doe ik beter !

Van onze correspondent

LEEUWARDEN. -

Het gebeurde in Friesland bij een springconcours van de landelijke ruitervereniging. De paarden waren kennelijk geen van alle in conditie ; zij brachten er bij de hindernissen niets van terecht en werden stuk voor stuk gedisqualificeerd. «Ik kan het nog beter dan die paarden» liet een van de notabelen onder het publiek zich ontvallen en zoals dat in de paardensport gaat , er werd gewed. « Maak uw bewering maar eens waar» , liet het bestuur weten via de luidsprekers.
Welaan , de dierenarts maakte het waar. Samen met een vrouwelijke sportliefhebber draafde hij het parcours « op eigen benen» en nagenoeg zonder fout nam hij de hindernissen.
De race was de topic of the day. Het publiek was niet te houden. Wie het meest glunderde was wel de concourspenningmeester , want de dierenarts die de paarden de loef afstak stortte het totale bedrag van de gewonnen weddenschappen in de kas.


