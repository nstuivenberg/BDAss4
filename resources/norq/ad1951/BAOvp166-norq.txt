
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : VOETBALPOOLS. 56 Verdachten in zaak Een-Nul

Van onze verslaggever

ROTTERDAM. -

In het monsterproces tegen aanleggers en agenten van voetbalpools kreeg het Rotterdamse Kantongerecht gisteren de zaak te behandelen tegen het sportblad Een-Nul. Er waren 56 verdachten opgeroepen , die zich , volgens de tenlastelegging hadden schuldig gemaakt aan overtreding van de Loterij - wet , door het uitschrijven van verkapte voetbalpools. De drie verdachten , die waren verschenen , gaven dat ook toe.
De ambtenaar van het O.M. , mr. H.
van Buuren , hield een zeer scherp requisitoir.
Hij noemde het optreden van de aanleggers van 1-0 een grenzenloze brutaliteit. Hij eiste tegen het overgrote deel van hen geldboeten , variërend van 40 tot 500 gulden en een voorwaardelijke hechtenis van twee weken. Tegen de hoofdaanleggers werden zwaardere straffen geëist. Tegen M. A. v. d. A. uit Den Haag , die door de ambtenaar van het O.M. de «keizer der voetbalpools» werd genoemd , luidde de eis b.v. drie maanden hechtenis. De 49-jarige J. J. B. de Oh. de S. G. uit Den Haag , die in de onderneming 1-0 een bedrag van 45.000 gulden had gestoken , hoorde een boete van 5.000 gulden tegen zich eisen.
De Kantonrechter bepaalde de uitspraak op 13 September.
Voordat met de behandeling van de zaak tegen 1-0 werd begonnen , deed de Kantonrechter uitspraak in de zaak tegen de 46-jarige W. A. . d- S. en de 30-jarige
M. J. v. d. H. die de vorige week hebben terecht gestaan wegens het drukken van formulieren voor voetbalpools , doch waarvan de uitspraak werd aangehouden.
Ieder van hen werd veroordeeld tot 100 gulden boete en een maand voorwaardelijke hechtenis. Vandaag zal worden behandeld de zaak tegen het sportblad 0-2.


