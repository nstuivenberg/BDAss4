
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : België krijgt teveel vorderingen. Conferentie te Brussel tussen Nederlandse en Belgische ministers

DEN HAAG. - De ministers van financiën. economische zaken en buitenlandse zaken van Nederland.
België en Luxemburg zullen op 30 Augustus te Brussel bijeenkomen ter bespreking van monetaire problemen. Dit is een gevolg van de ministersconferentie te Goes , toen werd besloten voortaan werkbijeenkomsten te houden met slechts enkele ministers.
Van Nederlandse zijde zullen aan de besprekingen te Brussel deelnemen de ministers van financiën en van economische zaken.
Onze Brusselse correspondent meldt ons over deze zaak , dat in Belgische kringen twee opvattingen tegenover elkaar staan.
Vooral in industriële kringen zou men bij handhaving van d e Belgische export , geporteerd zijn voor een speciale credietverlening aan Nederland. In bankkringen daarentegen acht men zulk een nieuw en dan vermoedelijk lang lopend crediet aan Nederland niet gewenst en is men ook van mening , dat in het bijzonder de Nederlandse minister van financiën voor zulk een regeling niet te vinden zal zijn , dan op voorwaarden , welke België niet zal kunnen accepteren.
Men begint te Brussel in te zien , dat België's crediteurpositie gevaren begint op te leveren voor een bevredigende export. Dat geldt niet alleen voor de export naar Nederland , al hecht men er wel waarde aan , dat juist deze export gehandhaafd blijft op een niveau dat voor Nederland betaalbaar is. Op welke wijze een oplossing zou kunnen worden gevonden , kon men ons nog niet nader aanduiden.


