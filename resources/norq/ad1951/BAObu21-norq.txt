
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Mosje Sjaret las Syrische courant

TEL AVIV -

In een telegram aan de president van de Veiligheidsraad heeft de minister van buitenlandse zaken van Israël , Mosje Sjaret , gisteren de Veiligheidsraad verzocht opnieuw de klacht van Israël te willen onderzoeken , waarin Syrië als agressor wordt gebrandmerkt.
Israël zegt bewijzen te hebben , dat geregelde Syrische troepen hebben deelgenomen aan de grensincidenten in het Hulehgebied , die in Mei zijn begonnen.
De officiële Syrische staatscourant van 19 Juli heeft n.l. de namen gepubliceerd van 29 officieren en manschappen , die posthuum gedecoreerd zijn en van 50 soldaten , die medailles hebben gekregen wegens verwondingen in krijgsoperaties ontvangen te Tel el Mutilla , te Talabl Zaidon en Tel el Mutalliqua op resp. 5, 6 en 14 Mei. Deze drie plaatsen zijn gelegen tussen het Hulehmeer en het meer van Galilea.
Op grond hiervan verzoekt Israël zijn klacht opnieuw te onderzoeken in deze zin , dat de schuld van de Syrische regering definitief wordt vastgesteld.


