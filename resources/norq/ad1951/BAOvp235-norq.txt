
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : KONING GEORGE GAAT VOORUIT. Gevaar niet geweken

LONDEN ( Reuter ) . -

Koning George heeft gisteren énig voedsel tot zich genomen en een goede dag gehad. Aldus het zesde bulletin na de operatie van Zondag. De hofartsen wijzen er echter op , dat het gevaar nog geenszins is geweken. Het zal nog verscheidene dagen duren , voordat men kan zeggen , dat de operatie succesrijk is geweest.
De hertog van Windsor , 's konings broeder , die zich voor een eerste openbaar verschijnen sedert zijn troonsafstand in Engeland bevindt , heeft zich gisteren laten doorlichten in het Middlesex hospitaal te Londen. Namens de directie van dit ziekenhuis werd meegedeeld , dat «Zijne koninklijke hoogheid zich verheugt in de beste gezondheid». Het betrof een routine-onderzoek zonder bijzondere betekenis.
De hertog zal te Londen een rede houden bij een diner van uitgevers ter gelegenheid van de eerste publicatie van zijn mémoires in Engeland.




