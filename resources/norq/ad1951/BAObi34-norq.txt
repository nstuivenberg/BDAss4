
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Veel gerook maar geen brand

HAARLEM. -

Gisteravond tegen zes uur bemerkten voorbijgangers aan het Noorderbuitenspaarne te Haarlem , dat grote roodachtige wolken opstegen van het fabrieksterrein van een chemische fabriek die aan de oever van het Spaarne in de Waarderpolder ligt.
Men dacht dadelijk aan brand , maallater bleek , dat op het fabrieksterrein een merkwaardig ongeluk was gebeurd.
Een grote tankwagen , waarmee uit Zuid- Limburg het zogenaamde mengzuur wordt aangevoerd , dat in de fabriek wordt gebruikt ( koningswater , een mengsel van zwavelzuur en salpeterzuur ) , was door een defect aan de stuurinrichting bij aankomst op het fabrieksterrein in een sloot gereden en omgekanteld.
De tank , waarin 17.000 kilo mengzuur was , kantelde in het weiland en liep leeg.
Daar het vulgat juist aan de onderkant zat , kon men de stroom niet stoppen. Het mengzuur verdampte , waarbij zich een grote rookontwikkeling voordeed. De wind dreef de wolken de Waarderpolder in en dus niet naar het bebouwde gedeelte van Haarlem. Dergelijke dampen kunnen bij inademing namelijk zeer ernstige gevolgen hebben.
Men hoopt , dat het in de Waarderpolder grazende vee geen nadelige gevolgen van het zuur zal hebben. Men heeft geprobeerd met kalk de rookontwikkeling te stuiten , maar dit lukte maar gedeeltelijk.
De Haarlemse brandweer , die aanwezig was , aarzelde om water te geven , omdat het zuur dan in alle weidesloten zou lopen , wat natuurlijk eveneens gevaar voor het vee zou opleveren.


