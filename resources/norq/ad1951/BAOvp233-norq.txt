
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Wel zaken doen met Russisch blok

WASHINGTON ( Reuter ) . -

De nationale veiligheidsraad van de Verenigde Staten , die onder leiding staat van president Truman , gaat er mee accoord , dat de Westeuropese landen zaken doen met het Russische blok , mits geen oorlogsmaterieel wordt uitgevoerd. De raad heeft namelijk deze landen uitgezonderd van het amendement-Kem , dat een verbod inhoudt tot het verlenen van dollarhulp aan landen , die handel drijven met Oost-Europa. Het Congres heeft het amendement opgenomen in het wetsontwerp , dat de toewijzing van Amerikaanse hulp regelt.
De nationale veiligheidsraad zegt in een rapport , dat de Westeuropese landen de uitvoer van wapens en atoommaterialen hebben verboden en dat de verdere uitvoer naar het Oosten noodzakelijk is voor het aanschaffen van bepaalde goederen.



