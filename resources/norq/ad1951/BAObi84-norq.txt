
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Bij Hezinge brandt het aardgas al

nieuwsdienst Algemeen Dagblad

ENSCHEDE. -

Tot in een omtrek van meer dan tien kilometer is in Noordoost-Twente een grillige rode vlam zichtbaar ; het aardgas , dat in het buurtschap Hezinge , benoorden Ootmarsum is gevonden , is thans aangestoken en een flikkerend licht op dertig meter afstand van de Duitse grens zet de naaste omgeving in gloed.
Deze boring van de Nederlandse Aardolie Maatschappij , genaamd Tubbergen IV , is thans met de productieproeven begonnen.
Het aardgas , dat zich op een diepte van bijna anderhalve kilometer bevindt wordt door een druk van meer dan honderd atmosferen naar de oppervlakte der aarde geperst.
Het ontsnapt via een opening van drie millimeter. Later , als deze opening wordt verwijd , zal de vlam , die nu reeds twee a drie m lang is , nog groter worden. Het gas zal nog een aantal dagen branden en dan zal men ongeveer weten van welke omvang het reservoir is dat hier in de bodem van Twente aanwezig is.
Op een gebied , dat kleiner is dan een vierkante kilometer staan hier drie boortorens , waarvan één op Nederlands gebied en twee op Duits. De machineinstallatie van de Nederlandse boortoren is reeds gedemonteerd en naar elders overgebracht. De toren is nog aanwezig , maar zijn taak is hier verricht. De aanleiding tot de boorproef was , dat op drie a vierhonderd meter afstand van deze boring op Duits gebied onder het dorpje Halle reeds eerder gas was aangeboord.
Hier schijnt men echter moeilijkheden te hebben ontmoet , zodat er met de uiterste voorzichtigheid moet worden verder geboord. Een nieuwe boortoren , eveneens op Duits gebied , is opgericht op zeshonderd meter afstand van Halle. Tussen de N.A.O.M. en de Duitse maatschappijen bestaat contact om eventueel een zo goed mogelijke exploitatie te waarborgen.



