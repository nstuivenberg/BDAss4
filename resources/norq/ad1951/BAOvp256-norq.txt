
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Avifauna in Alphense raad. Strijd gaat om het dansen. Directie eist opheffing

Nieuwsdienst Algemeen Dagblad

ALPHEN A. D. RIJN. -

Toen de burgemeester van Alphen a.d. Rijn als hoofd van de politie aan het vogelpark Avifauna bij de opening in Mei 1950 vergunning verleende voor openstelling van park en paviljoen en ook toestemming gaf voor het geven van concerten op Zondag en een vergunning verstrekte om te dansen , heeft men niet voorzien , dat een half jaar later daarover stemmen van afkeuring zouden opgaan in de gemeenteraad.
Het gemeentebestuur was de mening toegedaan , dat Avifauna de gelegenheid tot uitbreiding niet moest worden ontnomen.
In de vergadering van 21 November 1950 besloot de gemeenteraad het vogelpark een renteloos crediet te verstrekken van vijftigduizend gulden , zij het onder bepaalde voorwaarden.
Met tien tegen zeven stemmen werd toen een voorstel cm op Zondag in het Avifauna-restaurant geen muziek en dans toe te staan , verworpen. Daarna werd een ander voorstel , t.w. dat B. en W. de directie van het vogelpark zouden verzoeken op Zondagen geen gelegenheid tot dansen te geven , aangenomen. De directie zegde dit toen toe.
Thans echter acht zij zich door deze toezegging gebonden , wil ook op Zondagen gelegenheid tot dansen geven en heeft aan B. en W. gevraagd op het verzoek terug te komen. Geschiedt dit niet , dan zal Avifauna worden over geplaatst naar Amsterdam.
Gisteravond werd een niet openbare vergadering van B. en W. en de niet voltallige raad in het gemeentehuis van Alphen a.d. Rijn gehouden.
Een eerstvolgende raadsvergadering zal zich over de zaak hebben uit te spreken.


