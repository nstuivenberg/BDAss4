
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Twee doden bij ongeluk. Bestelauto geschept door autobus

Van onze verslaggever.

AMERSFOORT. -

Bij een verkeersongeluk op het kruispunt Quatre Bras onder de gemeente Woudenberg , zijn gisteravond twee inzittenden van een bestelauto gedood.
Een autobus van de firma De Haas , die van Utrecht naar Veenendaal reed , botste omstreeks zes uur tegen een bestelauto , die uit de richting Amersfoort kwam. De bus kwam van rechts en verwachtte voorrang te zullen krijgen.
De andere wagen verleende deze voorrang niet en het gevolg was , dat de bestelauto werd geschept en ondersteboven vijftien meter verder tussen de autobus en een boom in elkaar werd gedrukt.
De bestuurder , de 48-jarige aannemer B. J. van Eldik uit Ochten , werd uit de auto geslingerd. Hij overleed ter plaatse.
De naast hem in de wagen zittende 28- jarige mejuffrouw A. C. Spiers raakte bekneld en moet op slag zijn gedood.
Van de inzittenden van de bus werd niemand gewond.
Het stoffelijk overschot van de beide slachtoffers is naar de begraafplaats Rusthof te Amersfoort overgebracht.
Burgemeester Hosang van Woudenberg en mr. Bouma , Officier van justitie te Utrecht , stelden ter plaatse een onderzoek in.


