
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Congres van artsen. Ons ziekenfonds Duitse tijdbom zegt dr. J. J. van der Horst

Nieuwsdienst Algemeen Dagblad

MAASTRICHT. -

De Duitsers hebben ons het ziekenfonds zoals het nu is gegeven en het blijkt een geraffineerde tijdbom te zijn , klaarblijkelijk door de vijand in onze wetgeving vastgelegd met het perfide doel de «dumme Hollander» tegen elkaar in het harnas te jagen.
Zo karakteriseerde dr. J. J. van der Horst , oud-voorzitter van de Maatschappij voor Geneeskunst , in een jaaroverzicht het ziekenfondswezen in Nederland tijdens de opening van Bet derde jaarcongres van de maatschappij.
Meer dan vierhonderd Nederlandse artsen waren te Maastricht bijeen om het congres bij te wonen. Dr. L. A. Hulst , voorzitter , sprak in zijn rede : «In het Gedrang» , er zijn vreugde over uit , dat de Regering luistert naar de stem van de Maatschappij , en hij was ervan overtuigd , dat die stem steeds meer gehoord zal worden , naarmate zij meer getuigt van kracht tot daden. Wil onze medische maatschappij ontkomen aan ongewenst dirigisme , dan zal zij sterk moeten zijn , meende spreker.

Doel , geen middel

Nadat dr. Hulst de onverkwikkelijke publiciteit en propaganda rondom de geneeskunde had gehekeld , kwam hij op het ziekenfondswezen , dat voor sommige maatschappijen doel werd en geen middel meer is. Als één der mogelijkheden om uit het slop te geraken , noemde spr.
concentratie. Sprekend over het toekomstige overschot aan Nederlandse artsen wees hij op het grote tekort aan medici in Indonesië , waar de Nederlandse artsen welkom zijn. Er werken op het ogenblik driehonderd artsen in Indonesië ; in de toekomst zullen er duizend tot tweeduizend nodig zijn.
In de Stadsschouwburg werd ter gelegenheid van het congres een galaavond gegeven , waaraan meewerkten het Maastrichts stedelijk orkest en de Maastreechter Staar.


