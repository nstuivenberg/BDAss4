
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Minister Drees gehuldigd

«We zijn met een paar kennissen op je verjaardag even langs gekomen , maar we blijven maar effen , » zo sprak de heer Renssen , voorzitter van de Partij van de Arbeid , federatie Den Haag , gisteravond op een massabijeenkomst van naar schatting 9000 partijleden die op een terrein in de buurt van het huis van dr. Drees aan de Beeklaan bij elkaar waren gekomen en die voorheen langs het huis van de minister-president hadden gedefileerd.
Deze stond met zijn echtgenote op de stoep omgeven door een haag van Meibomen , die door leden van de A.J.C. om hem heen waren opgesteld. Langs hem marcheerde de jeugd , maar ook de ouden van dagen , de mannen en vrouwen , georganiseerd in diverse organisaties en verenigingen. Voor de voeten van het echtpaar Drees stapelden zich de geschenken op - bloemen , bonbons , fruit , boeken , taarten , teveel om op te noemen , die na afloop van het défilé aan de lopende band naar binnen werden doorgegeven.
Vorrink zagen wij nog juist een taart van de ondergang redden.
Des morgens was dr. Drees namens zijn medewerkers aan het ministerie van Algemene Zaken gelukgewenst door mr.
O. W. S. Josephus Jitta , die dr. Drees de complete werken van Guido Gezelle ( een wens van de jarige ) aanbood.


