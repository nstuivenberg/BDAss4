
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : De krant van gisteren

DE ontknoping van de verdwijning van Piet Bruin valt Oculus tegen.
Het is zo gewoon allemaal. De hele geschiedenis mist de luister van de romantiek. Bruin is tenslotte toch maar een jongetje gebleken , dat met wat slim geknoei een boel geld heeft gegapt en toen verder aan het eind van zijn verbeeldingskracht was.
Hij mo√©st op een goede ( voor hem kwade ) dag op die manier wel tegen de lamp lopen , want in vacantietijd wemelt het in Frankrijk van zogeheten trekkende Nederlanders. Hij had met haast evenveel succes binnen de grenzen kunnen blijven.
Als we denken aan illustere voorgangers als Gerrit de Stotteraar en Manus Oly , die zich ook maar betrekkelijk korte tijd uit handen van de politie hebben kunnen houden , dan ligt de gevolgtrekking voor de hand , dat de politie intelligenter is dan de misdadigers.
Dit is een geruststellende gedachte die Oculus gaarne eens uitspreekt en wel daarom , omdat hij nogal eens met een ondertoon van bewondering hoort spreken over die gladde jongens , die toch de politie maar te slim af zijn.
De misdadiger heeft bij het plegen van het misdrijf op de politie het initiatief voor , waardoor deze laatste automatisch in het nadeel is. En toch wint zij tenslotte , we kunnen haast wel zeggen , altijd. Ook Piet Bruin is gebleken geen geniale schurk te zijn , slechts een ontspoorde jongen , die veel meer deernis dan bewondering verdient.
OCULUS.


