
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : Frans : zó moeilijk !

Nieuwsdienst Algemeen Dagblad

HILVERSUM. -

De Franse taal is voor de leerlingen der middelbare scholen doorgaans een moeilijk vak en daardoor meestal niet erg geliefd. Dat is jammer , daar de Franse taal en cultuur zoveel schoons hebben te bieden. Om de belangstelling voor het Frans te doen toenemen heeft het Nieuwe Lyceum te Hilversum thans het initiatief genomen om een Franse week voor haar leerlingen te organiseren , waarvoor de Franse legatie allerhande materiaal beschikbaar stelde. Het hoogtepunt van deze week zal zijn een voorstelling van «Les Romanesques» van Edmond Rostand. Het ligt in de bedoeling het volgend jaar bijv. een Engelse week te houden.


