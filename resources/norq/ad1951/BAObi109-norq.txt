
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : De N.C.R.V. en de televisie

HILVERSUM. -

Mr. A. B. Roosjen , voorzitter van de NCRV , heeft over de televisieplannen van deze omroepvereniging medegedeeld , dat de vraag of kerkdiensten op het scherm zullen worden uitgezonden , nog niet definitief kan worden beantwoord. Er zijn grote bezwaren , niet alleen van technische aard , maar ook omdat de vrees bestaat , dat uitzendingen als deze een mislukking zullen worden. Wel is bepaald , dat de N.C.R.V. elke door haar verzorgde televisie-uitzending zal eindigen met een dagsluiting , te verzorgen door een predikant en besloten met een geestelijk lied.
Overigens wees mr. Roosjen er op , dat men in deze experimentele periode niet al te critisch moet zijn. Voorlopig is nog geen vast omlijnd programma te verwachten.
In afwachting van de resultaten der experimenten zal nu o.m. van tijd tot tijd een documentaire film worden vertoond. Voordracht en televisiespel zullen een belangrijke plaats in de uit zendingen innemen , terwijl ook ontspanningsprogramma's worden voorbereid als bijv. een originele televisiewedstrijd voor de huiskamer.
Wat het eerste programma van de N.C.R.V. op Vrijdagavond 12 October betreft , dit zal worden geopend door mr.
Roosjen , gevolgd door een «kroniek van actuele zaken». Vervolgens zal Ronald Wagter een nieuwe vorm van sneltekenen demonstreren. Na de pauze volgt een volksliederenprogramma en met de dagsluiting zal deze eerste uitzending eindigen.



