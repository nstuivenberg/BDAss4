
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : «Hun voorbeeld en hun moed»

AMSTERDAM -

«In de toekomst zal het goed zijn in ogenblikken van wankelmoedigheid te denken aan hen , die in moeilijke en gevaarlijke omstandigheden zich zonder reserve gezet hebben voor de zaak , die zij als goed beschouwden. Indien wij hen gedenken moge het dan zijn met de bede : dat , als wij voor moeilijke beslissingen staan , wij ook in staat zullen zijn hun voorbeeld en hun moed in de strijd des levens tot aan de dood na te volgen » Dit waren de woorden , waarmee Koningin Juliana gistermorgen in het paleis op de Dam de militaire Willemsorde uitreikte aan de nabestaanden van wijlen generaal S. H. Spoor , wijlen gen.-majoor R. T. Overakker van het KNIL , wijlen luit.-kol. M. P. A. den Ouden , commandant van het Ned. detachement in Korea , wijlen de res. eerste lt. J. A. van Bijnen , landelijk sabotagecommandant van de K.P. tijdens de bezetting , wijlen de soluaat rl. P. Ketting Olivier van het Nederlandse detachement in Korea en wijlen de heer T. Dobbe , commandant van de Nijmeegse K.P.
De Koningin reikte aan ieder van de nabestaanden de onderscheidingen persoonlijk uit. Later onderhield zij zich nog geruime tijd met de zes vrouwen , die voor hun gesneuvelde echtgenoten de hoge onderscheidingen hadden ontvangen.
De Koningin droeg zelf het grootkruis der militaire Willemsorde.


