
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Jupiter en Cirrus. Manoeuvres aan de Rijn begonnen

NEUSTADT. -

De Nederlandse 31ste Regimentsgevechtsgroep begint vandaag met troepen van Frankrijk en Amerika , aan de driedaagse manoeuvres aan de Rijn. De troepen , samen bijna honderdduizend man , zullen worden gesteund door vliegtuigen van West-Europese landen en Amerika.
De operaties van de luchtstrijdkrachten worden genoemd Cirrus , die van de landstrijdkrachten Jupiter.
De troepen van de verbonden legers leggen vandaag twee bruggen over de Rijn , waarvan de Nederlanders er één voor hun rekening nemen. Franse parachutisten zullen ten Zuiden van Heidelberg uit Amerikaanse vliegtuigen springen.
De Nederlandse soldaten behoren tot de partij , die zal opmarcheren in Oostelijke richting , de «vijand» voor zich uitdrijvend.
De oefening der luchtstrijdkrachten zal de grootste zijn , die tot nu toe in Europa is gehouden. Acht landen nemen eraan deel , met in totaal ruim duizend vliegtuigen. Bijna alle vliegtuigen hebben straalmotoren.
De Nederlandse squadrons zullen opereren van Leeuwarden , Valkenburg , Volkel en Soesterberg uit. In totaal zullen zeven Nederlandse eenheden de komende drie dagen in de lucht zijn. De jagers zullen het weer zwaar hebben , want er zijn enkele fikse bombardementsaanvallen in de maak , die het radarsysteem en de verbindingen heel wat werk zullen geven. De commandant van de luchtmacht- en luchtverdediging van West-Europa , generaal B. Norstad heeft , van het hoofdkwartier in Fontainebleau uit , de leiding.


