
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Werk voor de industrie. Voor een milliard gulden aan militaire orders geplaatst

Van onze verslaggever

DEN HAAG. -

Leger , marine en luchtmacht hebben op het ogenblik bij de Nederlandse industrieën voor ongeveer een milliard gulden aan orders geplaatst. Deze orders zijn over een ruime termijn verdeeld. Bovendien wordt er thans naar gestreefd , op korte termijn militaire orders geplaatst te krijgen in onze schoen- en textielfabrieken , om de baisse in deze industrieën een weinig op te vangen.
De productie voor militaire doeleinden , die thans de conjunctuur in onze industrie voor een goed deel draagt ( het is bitter , maar waar ) kan wellicht nog uitgebreid worden wanneer de plannen doorgaan , volgens welke de Amerikanen ons bepaalde artikelen , noodzakelijk voor de verdediging , niet meer zenden , maar ons dollars verstrekken opdat wij deze artikelen zelf kunnen maken in onze fabrieken. Electronische producten , zware artillerie ( bij de Hembrug ) en trucks bijv. zouden wij zelf kunnen vervaardigen , als daarvoor de middelen ter beschikking kwamen. Dat zou uiteraard verscheidene onzer industrieën aan meer werk helpen.
Indien deze denkbeelden , die thans punt van overleg uitmaken , niet verwezenlijkt zouden kunnen worden , dan kan onze militaire productie niet ver meer opgevoerd worden ; we zitten nl.
vrij snel aan de grens , welke in de begroting voor de militaire productie is vastgelegd.


