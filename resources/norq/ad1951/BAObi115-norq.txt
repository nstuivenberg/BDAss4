
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Winterprogramma van de N.C.R.V.

Nieuwsdienst Algemeen Dagblad

HILVERSUM. -

De N.C.R.V. , die als laatste van de vier grote omroepverenigingen haar programma voor het winterseizoen heeft bekend gemaakt , heeft een open oor gehad voor de veel voorkomende klacht , dat het voor-avondprogramma overladen is met het gesproken woord. Dit heeft geleid tot een grondige reorganisatie. Met ingang van 1 October zullen de nieuwsberichten om zes uur n.l.
voortaan over beide zenders worden uitgezonden.
Aan het gemis van het weeroverzicht van De Bilt zal worden tegemoet gekomen door dit in het programma van N.C.R.V. en K.R.O. te laten horen na de uitzending van de nieuwsberichten van acht uur. Daardoor komt in deze periode van de avond meer tijd beschikbaar voor muziek.
Het muziekprogramma voor het komende seizoen is zeer veelzijdig. In menig opzicht wordt baanbrekend werk verricht. Ook in het komende seizoen zal de Maandagavond worden gereserveerd voor uitzendingen van de luisterspelen , waarin het oorspronkelijke Nederlandse werk zal overheersen. Voor de zieken zal vijfmaal per veertien dagen een nieuw programma van een half uur worden gebracht , dat «Onder de hoogtezon» is getiteld.
Bij de ontspanningsprogramma's neemt ook in de komende winter de Donderdagavond een belangrijke plaats in. De familie-competitie keert terug , evenals de steravond en de beroepen en bedrijven als basis. Daarin zal in een nieuwe wedstrijd onder leiding van Johan Bodegraven het concentratievermogen van bezoeker en luisteraar worden getoetst.
De schoolradio zal op de oude voet worden voortgezet.


