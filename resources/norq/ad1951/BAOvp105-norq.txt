
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Twee Hagenaars gearresteerd. Poging tot verkoop van militaire geheimen

DEN HAAG. -

Vijf en tachtigduizend gulden meende een Haagse bankwerker , werkzaam bij een industrie waar landmijnen worden gemaakt , te zullen krijgen voor een landmijntje , dat hij uit de fabriek had gestolen. Het betrof hier een soort mijn , zoals die in de laatste wereldoorlog werd gebruikt , doch later werd verbeterd. Ook de tekening had hij uit de fabriek weggenomen.
Hij meende met dit oorlogstuig goede zaken te kunnen doen bij de Russen. Een nogal domme veronderstelling , daar deskundigen op het gebied van oorlogsmaterieel weten dat zo'n ding geen groot militair geheim is. De dief zag ook geen enkele kans om in contact te komen met een of andere Rus of met een Nederlander , die belang stelde in de mijn Alleen een vriend , zekere G. , een bekende van de politie , had er wel oren naar.
Hij zou wel eens proberen een relatie te vinden. De dief vertrouwde zijn «belangen» toe aan deze G. , die met een derde over het zaakje sprak.

Een pseudo-koper

Deze eerde , die veronderstelde dat het hier ten groot spionnagegeval betrof , waarschuwde direct de binnenlandse veiligheidsdienst , die hem de raad gaf zijn rol te blijven spelen en aan de dief en zijn handlanger te beloven de verkoop van de landmijn aan Rusland te zullen bevorderen.
De dief en zijn vriendje geloofden hem en toen hij hun korte tijd later kwam vertellen , dat hij een koper had gevonden , die er wel 85.000 gulden voor wilde betalen , maakte men een afspraak in een café aan de Laan van Meerdervoort. De Haagse recherche werd gewaarschuwd en enkele rechercheurs bleven buiten het café wachten om zo nodig te helpen.
In het café was een pseudo-koper , die deed alsof hij waarlijk belangstelling had voor de mijn. Terwijl de dief buiten wachtte onderhandelde zijn vriend G.
met de z.g. koper.

In de val

Toen de man die het zaakje bij de veiligheidsdienst had aangebracht , aan de telefoon werd geroepen , meende hij , dat hij door een rechercheur werd opgebeld.
Hij praatte zijn mond voorbij en zei : Het gaat prachtig , zij lopen in de val. In werkelijkheid had hij de dief aan de telefoon. Deze was wel zo wijs de hoorn op de haak te smijten en te vluchten uit het café , van waar hij had getelefoneerd.
Hij werd echter opgevangen door de gereedstaande rechercheur. In zijn tas zat de bewuste landmijn. G. , die nog aan het onderhandelen was , werd later aangehouden. De dief bekende de mijn te hebben gestolen met het doel er geld aan te verdienen. Zijn vriend bekende te hebben willen meespelen , omdat hij een haat koesterde tegen zijn vaderland , daar zijn vader , een politieke delinquent , na de bezetting was ter dood veroordeeld en gefusilleerd.
Het personeel dat op de landmijnenfabriek werkzaam is , is niet op zijn antecedenten onderzocht Het is niet onmogelijk dat dit na deze spionnagezaak alsnog zal gebeuren.


