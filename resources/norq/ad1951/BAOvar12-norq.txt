
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Vroeger en nu

De eeuw van het kind was nog maar pas begonnen en daar zal het wel aan hebben gelegen dat wij onze zin kregen en moeder moeilijkheden durfde riskeren met vader , die van de onnatuurlijke nieuwigheid niet wilde weten. Die noemde boter boter en kunstboter noemde hij ....och , loten wij het ergste maar verzwijgen en het margarine noemen.
Als kind wisten wij de concessie af te dwingen van éénmaal in de week zo'n kubus Solo , die slechts 45 cent per pond kostte , toen de boter nog drie kwartjes deed. Per pond , wel te verstaan.
En wat dreef ons ? De gehechtheid aan Kees , die met zijn steek en zijn fluit onoverwinnelijker was dan de striphelden dezer dagen. Wie twee pakjes kocht , had recht op één aflevering van Kees-de-Solist , want in Oss gold als regel : geen kopers , geen lezers.
Het wil ons voorkomen , dat Kees met zijn fluit méér succes heeft gehad dan de rattenvanger van Hamelen.
Van economie en marktstructuur hebben wij zo geen weet , maar tegenwoordig staart ons uit de krant een koeiekop aan , ontworpen door een tekenaar , die van het aanleggen van koetouwen geen kaas heeft gegeten en die ook een eigenaardig idee er van heeft , hoe een koe gras eet. Maar daar gaat het niet om : die koe loeit ons toe , dat wij ten minste éénmaal per week het onmiskenbare voordeel van roomboter moeten genieten en dat wij een pakje extra voor de Zondag dienen te kopen. Margarine werd dagelijkse kost en roomboter tractatie ! De Meppeler kluit is thans een gewild handelsmerk voor margarine ; in onze tijd was het een klomp Drentse boter , verpakt in ragfijn neteldoek. Misschien heeft die koeientekenaar uiteindelijk gelijk : hij kan er óók geen touw aan vastknopen.
Daar is véél veranderd tussen vroeger en nu. Oók in moeders keuken.


