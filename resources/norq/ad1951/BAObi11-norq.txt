
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Verhoging van pensionprijzen

Van onze correspondent

DEN HAAG. -

Met ingang van heden mogen de pensionprijzen , aldus een ministeriÃ«le beschikking , met tien procent worden verhoogd. Deze beschikking geldt alleen voor de woonpensions en niet voor de seizoenbedrijven.
De toegestane verhoging verandert niet zoveel aan de bestaande toestand , omdat door de nood der omstandigheden gedwongen , aldus vernamen wij van pensionhouders , reeds lang de pensionprijzen in de meeste bedrijven waren verhoogd , zij het dan clandestien.
Wij zijn nog niet tevreden , zo zei ons een hoofdbestuurslid van Peruka , de Nederlandse vakbond voor pensions , rusthuizen en kamerverhuurders , al wil dat ook weer niet zeggen , dat wij met deze beschikking niet blij zijn. Deze verhoging echter garandeert nog geen voldoende vergoeding voor de prestaties , die de pensionhouder moet leveren. Wij hopen , dat men ook eindelijk de pensionprijzen eens vrij zal laten. De pensions zijn tot nu toe de enige groep van de Horecabedrijven , waarvoor nog prijsbeheersende maatregelen gelden. Door de vrije concurrentie zullen zeker de prijzen niet zoveel stijgen. Bovendien zullen dan vele minder goede pensions , die slechts bij de gratie van de prijsbeschikking kunnen blijven bestaan , dan van de markt verdwijnen.
Wat ons ook dwars zit - aldus het hoofdbestuurslid van Peruka - is , dat vele particulieren , die kamers verhuren uiteraard niet als bedrijf geboekt staan en daardoor aan de prijscontrole en aan het betalen van bepaalde belastingen ontkomen.


