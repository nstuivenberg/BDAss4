
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Beroemd danser overleden

Van onze correspondent.

NICE. -

Nicolai Serguieff , die de geheimen van het Keizerlijk Russische balletgezelschap naar Engeland bracht , is te Nice overleden. Hij kreeg zijn opleiding op de Keizerlijke balletschool te St. Petersburg , nu Leningrad , en vond een methode uit om details van de dansen in steno te noteren.
Serguieff nam deel aan de productie van De slapende prinses in 1890 en hij heeft Tsjaikowski de pianopartij bij de eerste repetitie horen spelen.
Na de revolutie vluchtte hij uit Rusland en nam met zich zijn notities van beroemde balletten als het Zwanenmeer , Giselle , De slapende prinses en Coppelia - de enige in hun soort - mee.
Hij heeft met de belangrijkste Engelse balletdansers gewerkt en verliet Sadler's Wells om naar de Internationale groep te gaan.


