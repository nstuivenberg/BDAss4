
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : PRIJZENOORLOG en hoe men hem ziet. Vandaag : publiek wordt beetgenomen

Bovenintro : ONZE verslaggevers zijn dagelijks op pad om in het gehele land de meningen te peilen over de prijzenoorlog , die thans met grote hevigheid in ons land woedt. Vandaag vertelt de eigenaar van een Rotterdams kledingbedrijf hoe hij er over denkt : De vrije handel is het ideaal.

De eigenaar van een kledingbedrijf , dat in Rotterdam zeer bekend is , ook bij de kopers met kleine beurzen , noemde het een voorbarige uitverkoop om de winkelier aan geld te helpen of om de klant bij de neus te nemen.
In de officiële tijd van uitverkoop , aldus deze eigenaar , neemt men genoegen met een aanmerkelijk geringere winstmarge. Na Korea zit iedere winkelier tjokvol met goederen De winterorders moeten in September worden betaald en al kan de zaak , die met de lage prijzen is begonnen , het wel uitzingen , er zijn genoeg andere , die het niet kunnen , die geen reserve hebben gevormd.
Zaken , die in het begin van de oorlogsjaren zijn begonnen , beschikken dikwijls over twee of meer personenauto's.
Overbodige luxe. Er zijn winkeliers , die diners aan de lopende band geven onder het motto : «Piet Lieftinck betaalt toch de helft er van ! » Maar de mensen moesten de prijzen eens gaan vergelijken.

Vreemde toestand

Ik heb steekproeven genomen.
Een costuum , dat bij mij in de etalage staat voor  f  113,75 wordt bij een ander zogenaamd tegen twintig procent korting verkocht voor  f  97.20, dat betekent , dat het normaal  f  121,50 zou moeten doen. Een ander costuum kost bij mij 169 gulden en bij die andere 181 gulden min 20 procent of  f  H4,80. Een sportjasje , dat  f  76,50 moet kosten , staat daar geprijsd voor 81 gulden min twintig procent.
Het publiek wordt beduveld. Het enige lichtpunt is , dat er nu heel wat zwakkere broeders het loodje zullen leggen en dat is hard nodig. De zaken , die goederen uit dumps verkopen schakelen veelal over naar manufacturen en kleding , omdat op een bepaald moment sommige artikelen niet meer te leveren zijn. Over het algemeen , aldus vervolgde deze eigenaar , zijn de dumpzaken niet credietwaardig , omdat zij in veel gevallen aan degenen , die hun zaak gefinancierd , nog niet hebben afgelost.
Zij hebben geen manufacturenbrevet en geen middenstandsdiploma , noch hebben zij een vaktest gehad.
In Den Maag is zo'n zaak en iedere maand wórdt de eigenaar veroordeeld tot een geldboete van 150 gulden , die hij prompt betaalt. Maar de zaak blijft bestaan , er worden manufacturen verkocht en iedereen vraagt zich af hoe dit nu eigenlijk mogelijk is , zo'n abonnement op een boete zonder verdere gevolgen voor de zaak. Het georganiseer van hogerhand , zo ging deze eigenaar verder , is werkelijk heel erg. De vrije handel is het ideaal Zelf moeten we onze prijzen bepalen. Daar zullen er een hoop bij sneuvelen , maar dat is niet erg , integendeel , het is gezond voor het zakenleven. Het publiek zou er heel wat beter bij varen als de oude manier van prijsbepalen er weer was en we geen percentages kregen voorgeschreven.


