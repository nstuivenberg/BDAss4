
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : PRIJZENOORLOG en hoe men hem ziet. Vandaag : de confectie-industrie

De leiding van een confectiefabriek zei ons : De daling in de textielprijzen is een gevolg van geldelijke tekorten , nu voor heel veel detaillisten , straks ook voor de confectie-industrieën , stoffenfabrikanten , voeringfabrikanten enz. Oorzaak is de verwachting van het publiek dat de prijzen wel zullen zakken , zodat het vreest op het ogenblik te duur te kopen.
De fabrieken kregen geen orders en hebben op voorraad gedraaid. Wegens tekort aan kasgeld hebben zij tegen afbraakprijzen opgeruimd , waarvan enkele detaillisten hebben kunnen profiteren.
Andere fabrikanten denken , dat in September , als Amerika aan de markt komt met defensieorders , de prijzen zullen aantrekken , Zij hebben hun goederen vastgehouden , maar wij hebben als één der eersten verlies genomen. Aldus deze directeur.
Costuums , die in de detailhandel worden gebracht voor 125 gulden hebben wij nu weggedaan voor 50 tot 55 gulden. Misschien hebben wij verkeerd geschoten , maar misschien hebben de fabrikanten , die de costuums hebben vastgehouden het bij het verkeerde eind. Dat moeten we afwachten. Als de toestand echter in October of November niet is veranderd , dan zal het voor de confectie-industrie catastrofaal zijn.
Het publiek zal pas vertrouwen krijgen als er een stijging in de prijzen komt.
Komt die prijsstijging niet , dan zullen we doodongelukkig zijn. Óp het ogenblik draaien we met kunst en vliegwerk 34 uur per week. Er zijn veel winkeliers , die de bestaande overeenkomsten voor de wintervoorraden willen annuleren.
Daar wordt natuurlijk niet op ingegaan.
De leiding van een Haagse haute couture- zaak zag in de uitverkoop alleen maar gebrek aan geld. In zijn zaak was er niets te bemerken geweest van een koopstop. Wat er zal gaan gebeuren weten we niet. Dupont komt met kunstmatige wol en de vraag is hoe dat zal opnemen. Kunstzij heeft indertijd Japanse zij van de markt gewerkt en dat kan met wol net zo gaan. We moeten afwachten.
Meer dan voor prijsdaling ben ik bang voor de weeldebelasting , aldus deze directeur.
De oorzaak Het begin van deze prijzenoorlog , zoals de uitverkoop eigenlijk ten onrechte heet , is te Amsterdam te vinden. Een groot kledingbedrijf daar heeft plotseling de prijzen verlaagd en is gegaan tot een korting van 33 1/3 procent. De leiding van dit bedrijf heeft ons medegedeeld , dat zij dit heeft gedaan , omdat de wolprijzen waren gedaald en haar dit een mooie gelegenheid leek. op een lager prijsniveau te komen.
We hebben het niet voor ons pleizier gedaan , aldus zei men , maar het is altijd beter de eerste te zijn dan de laatste als het , om prijsverlaging gaat.

«Bovenintro» : HET is te Amsterdam begonnen en het heeft zich met de snelheid van een lawine verspreid : er was zo zei men een kopersstaking , en daarom verlaagden een aantal debietzaken de prijzen. Ook andere motieven werden vermeld. Teneinde zoveel mogelijk tot klaarheid te komen zijn onze verslaggevers op onderzoek uitgegaan. Wij zullen de resultaten hunner informaties achtereenvolgens publiceren.

