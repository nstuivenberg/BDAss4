
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Dank zij B.B.C.. Uitzending voor de vrijwilligers. Wereldomroep te zwak

Nieuwsdienst Algemeen Dagblad

DEN HAAG. -

Voor de Nederlandse strijdkrachten in Korea is een speciaal radioprogramma samengesteld , dat iedere Maandag om 12.15 uur Nederlandse tijd door de B.B.C. op de golflengten 42.53 en 30.96 meter wordt uitgezonden. Het programma bestaat uit muziek , een kort overzicht van het belangrijkste Nederlandse nieuws van de afgelopen week en een sportoverzicht door Herman Nelissen.
Danik zij de hulp van de B.B.C. zullen de vrijwilligers dus , zij het op summiere wijze , de band met het moederland kunnen onderhouden.
Het is wel beschamend , dat Radio Nederland Wereldomroep nog steeds niet over een zender beschikt , voldoende sterk om zelf deze uitzendingen te verzorgen. Na het vertrek van het eerste Nederlandse detachement is men onmiddellijk , in samenwerking met de Legervoorlichtingsdienst , begonnen met een speciaal programma , waarin ook groeten van familieleden waren opgenomen. Het bleek echter , dat de zender te zwak was ; men hoorde in Korea niets van de uitzending.
Nog altijd niet heeft de Regering beslist over het bouwen van een krachtige zender , die behalve in Korea door de Nederlandse militairen , ook in andere delen van de wereld zal kunnen worden gehoord , waar men de luisteraars graag wil voorlichten over wat Nederland presteert en produceert.


