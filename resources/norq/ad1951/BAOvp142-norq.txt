
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Nieuwe regeling voor toeristendeviezen

DEN HAAG. -

Om extra-toeristendeviezen bij gebruik van een auto of motor te verkrijgen , gold tot dusverre de voorwaarde , dat de aanvrager eigenaar van het motorrijtuig moest zijn , aldus deelt de A.N.W.B. ons mee. Daar deze bepaling in de practijk tot moeilijkheden en teleurstelling aanleiding gaf , is thans op aandringen van de A.N.W.B. tot wijziging besloten. Extra-deviezen zullen voortaan verstrekt worden aan de reiziger , op wiens naam het grensdocument is gesteld. Een soepeler regeling is daarmee verkregen. Indien het grensdocument niet ten name van iemand is gesteld , hetgeen o.a. het geval is met het nationaliteitsbewijs - dat voor een reis naar BelgiÃ« immers voldoende is -, zal men een wegenbelastingkaart dienen te overleggen , die wel op naam is gesteld.
Extra-deviezen voor gebruik van een motorrijtuig worden verstrekt ten behoeve van reizen naar alle landen , waarvoor ook toeristen-deviezen verkrijgbaar zijn. Voor een auto kan maximaal 200 gulden per jaar extra worden opgenomen voor een motorrijwiel 50 gulden. Voor bromfietsen worden geen extra-deviezen verstrekt.


