
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Galina Ulanova moest Italië verlaten

ROME. -

De elf Russische kunstenaars , onder wie zich de prima ballerina Galina Ulanova , de pianist Gipels en de violist Oistrakh bevonden , hebben gisteren onverwachts Italië verlaten. Het Italiaanse ministerie van buitenlandse zaken weigerde hun visa te verlengen , die waren uitgegeven voor de duur van het muziekfestival te Florence. De Russen waren toch reeds enkele dagen langer gebleven , zonder dat er bezwaar tegen werd gemaakt.
De Russische kunstenaars hebben noodgedwongen een spoor van verbroken contracten achter zich gelaten , want zij zouden nog verscheidene malen optreden na de grote successen , die zij te Florence hadden geboekt.
Een zegsman van het ministerie verklaarde , dat «als men naar Rusland gaat , moet men dit land verlaten als het visum verstrijkt en wij zagen niet in waarom we een uitzondering op de regel zouden maken voor Russische kunstenaars , die een bezoek aan Italië brengen.»


