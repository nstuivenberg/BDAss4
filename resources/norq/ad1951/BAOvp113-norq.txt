
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Ridgway als een rots

TOKIO. -

Afwachten is nog steeds het parool op het Amerikaanse hoofdkwartier. De mening begint er veld te winnen , dat generaal Ridgway de Roden zal laten weten , dat , wanneer zij prijs stellen op voortzetting van de besprekingen , dat ergens anders zal moeten gebeuren dan in Kaesong , omdat die plaats binnen de rode linies ligt , hetgeen de communisten een zeker overwicht geeft.
Verder begint men het hoe langer hoe onwaarschijnlijker te achten dat de geallieerde opperbevelhebber zal instemmen met een nieuw onderzoek naar het geënsceneerde bombardement van Kaesong , zoals de Chinezen eisen.
Nog steeds blazen de communisten dat «incident» verder op. Gisteren wist Radio- Peking te melden , dat er in de neutrale zone van Kaesong weer zeventien bomkraters waren ontdekt - een gevolg van het geallieerde bombardement , dat de bedoeling had , de rode onderhandelaars uit de weg te ruimen.


