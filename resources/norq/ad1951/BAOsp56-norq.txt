
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : B. v. d. Voort Jr. won met Maaike te Groningen springconcours M.A.

GRONINGEN. -

Donker en druilerig weer ten spijt , hebben gistermiddag duizenden toeschouwers in het Stadspark te Groningen het concours hippique gevolgd , dat daar de traditie getrouw - ter herdenking van de ontzetting van de Martinistad in 1672 - werd gehouden.
De Groninger is een liefhebber van het paard en hij laat zich de gelegenheid spring-, jacht- en tui spaarden in de ring te zien niet licht ontnemen.
De bezetting was over de gehele linie weer voortreffelijk. In de morgenuren begon men met de Rabenhaupt-prijs , een springconcours L. over een parcours van 450 meter met hindernissen tot een maximum hoogte van 1.20 meter. Uit een sterk bezet veld wisten vier ruiters zonder fouten alle hindernissen te overwinnen en zo moest de tijd voor de eerste plaatsen beslissen. Kapt. H. Westerhoff ( Den Haag ) behaalde in 56.2 sec de zege.
Ook voor het springconcours M.A. was de belangstelling onder de ruiters groot.
Drie van hen moesten een barrage rijden , om tot de definitieve uitslag te geraken. De heer B. van der Voort jr.
presteerde het twee achtereenvolgende malen op Maaike nul fouten te noteren en werd daarvoor met het oranjelint beloond. Tweede werd mevr. Pasman ( Aerdenhout ) met Uranie en derde de heer M. Pruikemaker ( Scheveningen ) op Terezina. Deze merrie maakte , evenals Uranie , in de beslissing 8 fouten.
De proef voor jachtpaarden bracht een overwinning voor Good Friend , gereden door de heer Roders.


