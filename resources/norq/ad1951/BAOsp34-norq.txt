
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Ajax won de Arol-beker verdiend en definitief. Twee strafschoppen gaven doorslag

Van onze correspondent.

AMSTERDAM , 27 Aug. -

Ajax , dat reeds viermaal beslag legde op de Arol-beker , - de eerste kwam jaren geleden in het bezit van Blauw Wit - heeft gisteren voor een uitverkocht A.F.C.-terrein definitief deze machtige zilveren trophee meegenomen. De Amsterdammers lieten in een wat flets eindigende finale V.S.V. met 3-1 achter zich. Een resultaat , dat zeker verdiend was , maar dat de lichtelijk onaangename bijsmaak van twee doelpunten van Ajax uit strafschoppen achterliet. Feiten die men zeker in tornooi-voetbal ongaarne ontmoet.
Ajax was tot deze eindstrijd doorgedrongen door een overwinning van 2-0 op een teleurstellend Blauw Wit en V.S.V. had de finale slechts kunnen bereiken door na een gelijk spel ( 2-2 ) tegen H.B.S. pas in de tweede serie van deze drie strafschoppen meer winst te boeken. De Hagenaars hebben in zekere zin moeten boeten voor een ontactische manoeuvre , die hen had doen besluiten Van der Vegt en Schwencke te reserveren voor de finale , maar tenslotte bleek , dat H.B.S. zich hiermede lelijk in de vingers sneed. Want V.S.V. was als bekerhoudster niet zo vlot bereid de finale langs de kant te volgen. De Velsenaren scoorden al spoedig door Hazeveld en nadat Langelaan had gelijk gemaakt , was het hun linksbinnen De Vries die V.S.V. opnieuw op winst zette ( 2-1 ) . Nog voor de rust maakte de invaller voor Van der Vegt , Van Prehn , gelijk ( 2-2 ) . Uit de wederzijdse kansen haalden noch H.B.S. noch V.S.V. daarna een doelpunt , waarop bij het zenuwslopend nemen van strafschoppen de Velsenaar Van der Kuil zijn ploeg met de hakken over de sloot bracht.
Tegen Blauw Wit probeerde Ajax weer eens een nieuwe middenlinie , bestaande uit Brienen , Elzer en Dijkstra , van wie de kanthalf-spelers het vrij redelijk deden , doch de jonge spil Eiser nog te traag en onzuiver in zijn bewe gingen bleek. Ajax bezat in de 19-jarige Boskamp een linksback , die de vleugel Tjepkema-Tolmeyer door zijn goed ingrijpen en meestal ook goed wegwerken voor een belangrijk deel lam legde.
Toch schiep Blauw Wit zich in de eerste helft , evenals Ajax enkele kansen , doch het bleef 0-0.
Daarna kwam Blauw Wit door Van Dijk en Maas een paar keer zeer dicht bij een voorsprong , die doelman Van de Pol nog juist kon voorkomen. Totdat de linksbinnen van Ajax , Van der Wel , plotseling met een doelpunt verraste.
Op het middenveld kreeg hij de bal van Potharst en in een lange dribble trok hij op Van Raalte af. Even binnen de 10 meter grens liet hij een schot los , dat Van Raalte als overgaand taxeerde , doch waaruit de bal juist onder de lat verdween. Aan deze winst bouwde Ajax daarna verder en kort voor het einde was het Westers die de bal , eerst door Bakker ingeschoten en teruggeslagen , vervolgens door Draeger opnieuw ingeschoten en teruggesprongen , in het net joeg ( 2-0 ) .

Incidenten

Voor de finale had V.S.V. doelman Van der Windt en linksbinnen Bredeveld opgesteld.
Ajax zette Visser onder de lat en verving de halfspeler Dijkstra door Bouwens en Draeger door Bartels. Het beste van deze finale kwam voor de rust.
Maar dat was bepaald niet het eerste doelpunt van Ajax , dat Van Dijk na tien minuten scoorde. De trage Velser-backs lieten Van Dijk door een afschuwelijk misverstand ongehinderd tussen hen doorlopen en de Ajax-speler plaatste de bal in een leeg net ( 1-0 ) .
Boskamp , die de meeste duels met de handige snelle Van der Kuil won , verloor er een in de volgende minuut en dit betekende de gelijkmaker. Want Visser mocht , lang uitvallende , zijn eerste scherpe schot stuiten , bij het tweede faalde de Velser rechtsbuiten niet ( 1-1 ) .
Spil Spaans , goed spelend , vergat zich voor de rust helaas , toen hij Van Dijk binnen het strafschopgebied rijkelijk fors in de rug duwde en Van der Wel zorgde er voor , dat het 2-1 werd.
De trage V.S.V.-backs konden op het spel van Ajax meestal geen vat krijgen , waardoor de Amsterdammers al voor de rust naar een ruimere voorsprong reikten.
Die pas daarna kwam , toen middenvoor Van Dijk eerst nog op 4 meter van Visser had gefaald en Spaans opnieuw , nu met Westers , iets deed , waarvoor scheidsrechters als regel een strafschop toekennen. Dat gebeurde ook nu en Van de Wel bracht Ajax zeker naar de Arolbeker ( 3-1 ) .


