
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : VOORUITZICHTEN IN INDONESIË. Bemoedigende factoren voor het Westerse bedrijfsleven. Behoefte aan kapitaal en deskundigen

DEN HAAG -

Mr. P. A. Ursone , adviseur voor economische aangelegenheden die speciaal op Indonesië betrekking hebben , heeft gisteren tijdens een lunchbijeenkomst , belegd door het Nederlands genootschap voor Internationale zaken en de Vereniging voor internationale rechtsorde verklaard , dat er voor het bedrijfsleven in Indonesië bemoedigende factoren zijn te constateren.
Deze bijeenkomsten worden door de beide organisaties belegd tijdens het lunchuur voor ambtenaren , zakenmensen en anderen , die onder of na het nuttigen van de lunch een deskundige uiteenzetting krijgen over uiteenlopende onderwerpen.
Ondanks de moeilijkheden , welke nog altijd voor het Westerse bedrijfsleven in Indonesië bestaan , zijn de vooruitzichten beter geworden door het krachtige optreden van de Indonesische regering tegen de rustverstoorders. Met name is in Oost-Java een schoonmaak tegen de onruststokers en plunderaars gehouden , die tamelijk intensief was.
Voorts hebben Soekarno en Moh.
Hatta op hun dienstreizen tegen de arbeiders gezegd , dat zij harder moeten werken. Steeds meer verneemt men , o.a. bij monde van mr. Moh. Roem , welk een belangrijke plaats het vreemde kapitaal in Indonesië inneemt.
Ruiterlijk wordt erkend , dat Indonesië grote behoefte heeft aan buitenlandse deskundigen. Voor het overmaken van kapitaal en winsten van buitenlandse ondernemingen wordt op hst ogenblik door de Indonesische regering een gunstiger regeling overwogen , wat ook geldt voor een gedeeltelijke betaling van buitenlandse werkkrachten in vreemde valuta.


