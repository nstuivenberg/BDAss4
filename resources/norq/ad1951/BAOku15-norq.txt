
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Als Duitsland had overwonnen. Hongaars diplomaat schreef satire

Van onze correspondent.

DUSSELDORP. -

Met spanning wacht West-Duitsland op het verschijnen van een merkwaardig boek , een satyre , waarin wordt beschreven , wat het lot van de wereld zou zijn geweest , wanneer het Duitsland van Hitler de oorlog zou hebben gewonnen. Het heet Wenn Deutschland gesiegt hatte - ( Als Duitsland had overwonnen ) - en de schrijver is een Hongaarse diplomaat , die zich verbergt achter de schuilnaam Randolph Robban.
Wenn Deutschland gesiegt hatte - schetst de tijd , zes jaren na de Duitse overwinning. Die overwinning is behaald doordat het offensief van Von Rundstedt in de Ardennen ( December 1944 ) is gelukt. Weliswaar slaagden Eisenhower en Montgomery er in , de Duitse tegenaanval zware slagen toe te brengen , maar Hitler liet plotseling atoombommen werpen. Eerst op een paar kleine Franse en Engelse kuststeden.
Verbeten wijst Churchill Hitlers eis tot onvoorwaardelijke overgave af. In de daaropvolgende nacht vernielt een atoombom een derde deel van Londen. De daarop volgende nacht volgt nog een derde deel van de Britse hoofdstad. Engeland capituleert. Een atoombom op Chicago brengt ook Amerika op de knieën. De Russen verdwijnen.
In Potsdam wordt de wereld verdeeld.
Mussolini ondergaat Hitiers verachting.
Alleen met Japan moet de Führer nog rekening houden. Als demarcatielijn welke de wereld in twee delen splitst , dient de Oeral. Alles wat daarvan ten Westen ligt , met inbegrip van Amerika , is de invloedssfeer van Duitsland.

Lot der Britten

In de «nieuwe orde» krijgt Frankrijk een heel bijzondere plaats : Hitler benoemt het land tot medeoverwinnaar met als taak de bezetting van België en Nederland. In de Verenigde Staten nemen de nationaal-socialisten het heft in handen , evenals in alle satellietstaten.
Groot-Britannië is de enige uitzondering.
Op advies van Joachim von Ribbentrop , de gerenommeerde kenner van Engeland , wordt daar de regering in handen van de Labour partij gelegd.
Hitiers bewondering voor zijn minister van buitenlandse zaken is grenzenloos , want Sir Stafford Cripps ruïneert de Britse economie tot volle tevredenheid van de Führer. Niemand woont of eet slechter dan de Engelsman. Het parool van de vakverenigingen is : «Liever verhongeren onder Labour dan driemaal daags eten onder de Tories.»

Goud overboord

Hitler schaft de gouden standaard af.
De dekking voor het papieren geld zal voortaan bestaan uit «arbeid en vertrouwen.» Alle goudschatten worden op schepen geladen , met inbegrip van de 35000 ton uit Fort Knox. Aan boord van het slagschip Horst Wessel is Hitier ooggetuige van het feestelijk tot zinken brengen van het goud. Dat gebeurt bij Pearl Harbour. In een goede bui staat Hitier aan de oude president van de Federal Reserve Bank , Constant Goldbound , toe , mede ten onder te gaan met het goud. De laatste baren goud worden aan zijn been gebonden. Naderhand wil echter het gerucht niet verstommen dat die staven van koper waren - evenals de overige.

Krijgsgevangenen

In de satellietstaten en in Frankrijk is men zeer opgewonden over de vertraging in de terugkomst van de krijgsgevangenen.
De Wereldleider heeft evenwel bepaald dat de gevangenen bij het herstel van de Duitse steden moeten worden gebruikt. Nadien moeten zij hetzelfde werk doen in het bezette Rusland.
De Fransen vinden de gedachte van de collectieve schuld een rare zaak ; zij zijn overtuigd dat indien Duitsland een nederlaag zou hebben geleden , alle krijgsgevangenen in een paar weken tijds weer thuis zouden zijn geweest.

Pétain collaborateur

De satire bereikt haar hoogtepunt in het proces-Pétain. Natuurlijk wordt hij beschuldigd van collaboratie met Amerika en Engeland. Heeft hij Weygand , Giraud en Darlan niet opgezet tegen de Duitsers ? Was admiraal Leahy , de Amerikaanse ambassadeur te Vichy , niet zijn vertegenwoordiger ? Pétain weet , dat het uit nationaal-socialisten samengestelde gerechtshof het doodvonnis al klaar heeft. Natuurlijk wordt de maarschalk ter dood veroordeeld maar hij mag als levenslang geïnterneerde op zijn kleine landgoed blijven wonen. Een leidend gematigd Parijs blad gebruikt de volgende kop voor zijn hoofdartikel : Het tragische proces van een verrader en heilige.

Het bittere einde

Processen tegen oorlogsmisdadigers te Neurenberg. De beste Duitse juristen , met aan het hoofd de Generalstaatsanwalt Dr. Heuchler , verkondigen natuurlijk de leerstellingen van Jackson , Shawcross , Taylor en Kempner. Op verlangen van de Duitse generaals worden hun Amerikaanse en Engelse collega's niet ter dood maar tot levenslange gevangenisstraffen veroordeeld.
Hitier staat het hun toe om tot de nationaal- socialistische wereldlegermacht toe te treden.
Het einde van de geschiedenis is dan de algemene ondergang , ingeleid door een wederzijdse Duits-Japanse atoombomaanval.


