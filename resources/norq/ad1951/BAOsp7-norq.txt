
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Stuivertje wisselen te Reims. Fangio won door wisseltruc de Grote Prijs van Europa. In moordend duel ging Farina , onverdiend , ten onder

Van onze speciale verslaggever

REIMS , 1 Juli. -

Onder prachtig zomerweer ten overstaan van meer dan 100.000 bezoekers , op een der snelste banen van Europa , heeft Fangio op Alfa Romeo de Grote Prijs van Europa gewonnen met een gemiddelde snelheid van 178 km , maar . . . . hij reed het grootste gedeelte van de race in de wagen van Fagiolo , nadat zijn eigen wagen onklaar was geworden. Hetzelfde was het geval met Ascari op Ferrari , die . . . . de tweede prijs won in de wagen , die hij gedurende de race van Genzalez had overgenomen. Deze Argentijn was gestart in de Ferrari van Taruffi , die gedurende de training ziek was geworden.
De champagne-magnaten uit de streek rondom Reims , die grote hoeveelheden champagne-flessen lieten aanrukken in de verwachting dat menigmaal op een recordverbetering zou worden gedronken , . zijn niet teleurgesteld. Het oude record van 184 km. , dat sinds 1939 op naam van Lang stond , is niet minder dan zesmaal gebroken , achtereenvolgens door Ascari , Farina en Fangio.
Ferrari's hoop echter , dat op een zo lange afstand van 600 km. de snellere Alfa Romeo-wagen het zou afleggen tegen de Ferrari van iVz liter zonder compressor , die minder vaak benzine moest innemen , is echter niet uitgekomen.
Om 2 uur vertrokken 23 renners , een half uur te laat , omdat de organisatoren de langdurige plechtigheid lieten voorafgaan om voor iedere wagen , die naar de startplaats werd gerold , het volkslied te laten spelen.
Dans om ronderecords Terstond na de start springt Fangio weg , gevolgd door Ascari en Villoresi , terwijl Farina tegen zijn gewoonte in , zich aanvankelijk rustig houdt , en gedurende de eerste ronde zelfs afzakt tot de vijfde plaats. Ascari gaat weldra Fangio te lijf , die naar de tweede plaats wordt teruggedrongen. Villoresi is derde en Gonzales vierde. Na de derde ronde valt Miramon , de derde Argentijn wegens motorpech uit , maar Fangio wreekt de teleurstelling van zijn landgenoot , door het ronderecord te brengen op 186 km. 211.
Hij heeft er niet lang plezier van , want Ascari , die onraad achter zijn rug heeft gevoeld , legt er een paar scheppen op en het record staat op 186 km. 781. Maar hij kan het niet tegen Fangio houden , die in de 10e ronde de kop herneemt.
Farina is inmiddels tot de derde plaats opgeklommen. Achter hem liggen Villoresi en Gonzales.
De volgende ronde brengt opeens verbetering.
Ascari staat stil aan zijn pit en vertrekt niet meer , terwijl Fangio plotseling zichtbaar begint te verslappen en tenslotte ook aan zijn pit stilstaat om zijn magneet te verwisselen.
Nu breekt Farina los , alsof met Fangie opeens een zware last van zijn schouders is genomen. Hij brengt het record op 138 km. 204, maar dat is blijkbaar nog niet genoeg en de volgende ronde stormt bij het record omhoog tot 188 km. 835.
Fangio is inmiddels weer in de baan verschenen , doch met vier ronden achterstand.
Twee ronden later staat hij weer stil , het drama van Franchorchamps herhaalt zich. Farina heeft inmiddels de wederverschijning van de gevaarlijke Argentijn beantwoord met een nieuwe recordronde van 189 km. 599. Hij is niet meer te houden , hij heeft een voorsprong van 1 min. 20 sec. op Villoresi , op wie Fagiolo volgt als derde en Gonzales als vierde.

Wisseltruc

De wagen van Fangio is niet meer aan de gang te krijgen , maar op last van de Alfa Romeo-pit stopt Fagioli en geeft zijn wagen aan Fangio over. Deze ligt dus derde , terwijl zijn landgenoot Gonzales zich tot de tweede plaats heeft opgewerkt. Een Argentijnse bedreiging komt opzetten achter Farina's rug en hoe ernstig deze is , toont Fangio door onmiddellijk reeds in de volgende ronde het record te brengen OP 190 km. 369. Dit is reeds de zesde recordverbetering.
Nu volgt echter de Ferrari-pit het voorbeeld door Alfa- Romeo gegeven. De Argentijn Gonzales die in Taruffi's wagen de kans van zijn leven kreeg en om zijn ware grootheid te tonen , wordt gestopt en moet zijn wagen aan Ascari geven.
Deze ligt dus nu op de tweede plaats achter Farina. Maar Fangio wreekt voor de tweede maal de pech van een landgenoot en verdrijft Ascari van de tweede plaats. Nu gaat hij op Farina jagen.
Het noodlot komt hem ten hulp. Farina moet stoppen om een wiel te verwisselen.
Hierdoor krijgt Fangio de leiding , gevolgd door Ascari met een achterstand van 2 1/2 minuut en daarna als derde Farina. Er zijn nog 24 ronden te rijden.

Wild duel

De race wordt nu een duel tussen Fangio en Ascari. Niettegenstaande de Argentijn heeft moeten stoppen om benzine in te nemen , blijft hij aan de kop maar met een voorsprong van niet meer dan 5 sec. Er zijn nog 17 ronden te rijden.
Er kan nog van alles gebeuren. Het publiek volgt ademloos deze hartstochtelijke strijd. Farina telt niet meer mee en Villoresi is meer dan een ronde achter.
Frangio vergroot in deze laatste ronden zijn voorsprong nog , terwijl Farina moedeloos afzakt. Zelfs Fagioli is weer op de baan verschenen op de inmiddels gerepareerde wagen van Fangio en holt mee in de achterhoede. Zo eindigt de strijd met een overwinning van Fangio op Alfa Romeo in 3 u. 22 min. 11 sec. met een gemiddelde van 178 k.m. 593. Ascari op Ferrari is tweede met een achterstand van 58 sec. Derde Villoresi eveneens op Ferrari , vierde de Engelsman Parnell op Ferrari en vijfde Farina ook op Ferrari.
Hoe staat het nu met het wereldkampioenschap ? Zal men Fangio en Ascari , die niet de volle 77 ronden hebben gereden , hun 8 en 6 punten voor de eerste en tweede prijs toekennen ? In dat geval staat Fangio , die in ieder geval 1 punt voor de snelste ronde heeft , met 19 punten boven Farina , die er in ieder geval 14 heeft. Het wordt een moeilijke beslissing.


