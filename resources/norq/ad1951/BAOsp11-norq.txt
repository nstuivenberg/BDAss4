
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Competitie-indeling voor voetbalseizoen 1951/52. Nog grotere districtsvermenging

In de officiële mededelingen van de KNVB van deze week verscheen de indeling van de nieuwe competitie voor het seizoen 1951/'52. Overeenkomstig het vroeger opgestelde schema zijn derhalve gevormd vier afdelingen van elk veertien elftallen. Hier volgen ze : Afd. A : EDO ; Haarlem ; Volewijkers ; DWS ; Elinckwijk ; 't Gooi ; Go Ahead ; AGOVV ; Enschedese Boys ; Heerenveen ; GVAV ; Velocitas ; Frisia ; Theole.
Afd. B : VSV ; RCH ; Ajax ; Blauw Wit ; DOS ; Wageningen ; Zwolse Boys ; Vitesse ; Enschede ; Sneek Be Quick ; Oosterparkers ; Leeuwarden ; Achilles.
Afd. C ; ADO ; SVV ; Feijenoord ; RBC : DHC ; Quick ( N. ); NAC ; Willem H ; B W ; Eindhoven ; MVV ; Sittardia ; Bleijerheide ; Juliana of RKONS.
Afd. D : HBS ; Hermes DVS ; Xerxes ; Sparta ; Emma ; NEC ; NOAD ; Longa ; PSV ; Brabantia ; VVV ; Maurits ; Chèvremont ; Limburgia.
Het bestuur van de KNVB heeft , behoudens een enkele omzetting , het voorstel van de Commissie overgenomen , en heeft zich allesbehalve gehouden aan de vroeger gedane toezegging , dat de vier afdelingen op geografische grondslag zouden worden gevormd. Men mag gissen naar de redenen , waarom het bestuur van de KNVB aldus te werk is gegaan.
Volgens de ons ten dienste staande inlichtingen hebben hierbij de volgende redenen gegolden : a ) de treinverbindingen zijn tegenwoordig van dien aard , dat reizen als Den Haag-Kerkrade of Velsen-Groningen zonder bezwaar kunnen worden gemaakt ; daarbij zijn de af te leggen grootste afstanden vrijwel overal gelijk ; b ) de onmogelijkheid om vier gelijke afdelingen te maken , gebaseerd op de vier windstreken ( Oost , Zuid , Noord , West );
c ) een meer volledige vermenging van de clubs kan slechts aan het algemene spelpeil in Nederland ten goede komen.
Het Noorden krijgt nu meer contact met het Westen en wordt dus uit zijn isolement verlost : ook de Zuidelijke clubs krijgen nu globaal genomen , meer aanrakingspunten met het Westen.
Wie evenwel de indeling aandachtig beschouwt , komt daarbij tot een veel bredere conclusie.

Naar hoofdklasse

Duidelijk weerspiegelt zich in de bovenstaande indeling het beeld van een naderende , nog meer algemene vermenging , die ten slotte leiden moet tot de instelling van een hoofdklasse.
Déze indeling is een eerste stap in die richting.
Het komende seizoen zal dienen aan te tonen , dat de vrees voor verre reizen ten enenmale ongegrond is , een vrees die vele eerste klassers - mitsgaders de bondsvergadering - ervan heeft weerhouden , om zich voor de instelling van een hoofdklasse uit te spreken. Daarom zien we in de thans gepubliceerde indeling een overgangsmiddel om te komen tot een hoofdklasse.
Zoals men weet degradeert in het ! volgende seizoen slechts één elftal per afdeling , doch er komen vier nieuwe elftallen bij , gevormd uit de kampioenen van de tweede klasse. Het seizoen 1952/ 1953 zal dus ook 56 eerste klassers tellen , In het seizoen 1953/'54 degraderen de twee laagst geplaatsten uit elke afdeling en komen er vier tweede klasse-kampioenen bij. Het totaal aantal eerste klassers bedraagt derhalve in 1954 nog
52. Daarna zal er volgens het bestuur van de KNVB met de clubs opnieuw worden gepraat. Doch de bedoeling is om daarna nog vier clubs te laten degraderen , zodat er 48 eerste klassers overblijven.
Het ligt o.i. voor de hand , dat uit deze 48 elftallen daarna een hoofdklasse zal worden gevormd van 12 of 15 elftallen , met daaronder twee afdelingen van elk 15 of 16 elftallen. Omdat de degradatie van de hogere naar de lagere klassen automatisch geschiedt , behoeft een grote afdeling van 15 clubs geen bezwaar te zijn.
Het eindresultaat zou dan zijn , dat een indeling wordt verkregen analoog aan die van de Belgische voetbalbond.


