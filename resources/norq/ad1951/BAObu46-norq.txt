
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Razende zeeman had moordplannen

NEW ORLEANS. -

Een kotter van de kustwacht is gisteren fullspeed uitgevaren in de Golf van Mexico om een «tot razende krankzinnigheid vervallen zeeman» weg te halen van de treiler Southwestern.
De schipper van de treiler was de enige opvarende. Hij had lange uren alleen aan boord doorgebracht , pogende uit het gezicht te blijven van de krankzinnig geworden man , die tierend over de dekken rende. Op 200 mijl ten Zuidwesten van New Orleans had de schipper draadloos om hulp gevraagd , aangezien de krankzinnige moordplannen had. De draadloze boodschap werd opgevangen en doorgezonden naar de kust door de treiler Duchess , waarop de kotter Cartigan op hoogste snelheid uitvoer. De krankzinnige werd overmeesterd en in de boeien geslagen overgebracht naar Galveston in Texas.


