
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Uitspraak ereraad : Allebei schuld

DEN HAAG. -

De ereraad , die op verzoek van de stichtingen «Door de eeuwen trouw» en «Helpt Ambon in nood» was aangezocht een uitspraak te doen in het geschil tussen beide , heeft beslist , dat de tweede zich voortaan moet bezighouden met het verstrekken van studiebeurzen aan de Ambonnezen en voor het overige de steun aan de Ambonnezen dient over te laten aan «Door de eeuwen trouw».
De raad besliste verder , dat beide stichtingen het geld , voor het noodlijdende Ambon bestemd , zullen gebruiken in overleg met of op aanwijzing van een vertrouwensman , die zal worden bijgestaan door een commissie van advies , gevormd door leidende Ambonnezen.
In zijn uitspraak zegt de raad , dat er aan beide zijden tactische fouten zijn gemaakt en dat de houding van «Door de eeuwen trouw» niet in overeenstemming was met de goede zorg van het haar toevertrouwde geld. De raad verwerpt het betoog van de zijde van de stichting «Helpt Ambon in nood» , als zou «Door de eeuwen trouw» een politiek karakter hebben.



