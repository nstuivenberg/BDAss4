
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : FAROEK VERBRAK STILZWIJGEN. Koningin Farida verzocht zelf om een scheiding.

Door Norman Price.

CAPRI. -

Koning Faroek van Egypte heeft zijn stilzwijgen verbroken , 's Werelds meest belasterde monarch , die op huwelijksreis met zijn jonge gade op Capri is , heeft ten slotte zijn critici van repliek gediend. Men heeft zijn zwijgen opgevat als een bekentenis en de Westerse wereld heeft hem veroordeeld. En toch is er niets van waar.
Faroek heeft nooit camera's tegen de grond geslagen , geeft zich niet over aan wilde feestgelagen en vergokt geen fortuinen. Het is niet waar dat hij de zeventien-jarige Norriman Sadek , nu zijn koningin , uit de armen van haar minnaar heeft weggeroofd en het is evenmin waar , dat hij vorig jaar in Deauville bloemen zond aan een zestien-jarig Amerikaans meisje.

Hij is niet gescheiden van koningin Farida omdat zij in gebreke bleef , hem een zoon te schenken.
Maar hoe kunnen al deze verhalen fout zijn ? De kwestie is , dat er , tot vorige week toe , nooit een verslaggever dicht genoeg bij Faroek in de buurt is geweest om met hem -te kunnen praten.
In Egypte , te midden van zijn Mohammedaanse onderdanen , staat de koning nooit een interview toe. Slechts tweemaal is hij met vacantie buiten Egypte geweest. Toen hij vorig jaar in Deauville was , was dat zijn eerste vacantie sinds veertien jaar en nu is hij op huwelijksreis.
Ook nu weer wordt hij begeleid door gewapende wachten , Fransen en Italianen , die de stellige opdracht hebben om niemand bij hem in de buurt te laten komen. Ik ben de enige journalist in de wereld die de waarheid over koning Faroek kan vertellen. Tijdens langdurige en volkomen informele gesprekken bij sigaren en koffie op het terras van zijn hotel op Capri , heeft koning Faroek openhartig met mij over zijn leven gesproken , over zijn liefde en over wat er waar is van de schandalen , waarmee men hem heeft achtervolgd.
Volk weet waarheid Hij zei : «Ik ben al jaren lang gewoon aan deze aanvallen. Het is vervelend en ongelukkig. Meer niet. Ik ben blij dat mijn volk ten minste de waarheid over mij weet. Ik moet eerlijk zeggen dat ik hoop , dat de aanvallen zullen ophouden om der wille van mijn koningin. Werkelijk , ik doe alle moeite om te voorkomen , dat zij van dergelijke narigheden hoort.
In mijn land hebben vrouwen , anders dan in het uwe , geen zeggenschap in de politiek. Dat geldt voor mijn vrouw zo goed als voor alle anderen in Egypte. Wij bespreken samen alles wat betrekking heeft op onze huiselijke omstandigheden. Maar staatszaken blijven verre van haar.» Terwijl Faroek en Narriman hun best doen om zoveel mogelijk van hun huwelijksreis te genieten , sluipen de fotografen tussen de rotsen door of liggen op de loer in vissersbootjes in de hoop dat zij hen ergens kunnen verrassen. Verslaggevers belegeren zonder succes het hotel , proberen kamers te bespreken onder valse , maar goed-klinkende namen en doen pogingen om de leden van Faroeks weinig mededeelzame en trouwe staf om te kopen.
Italië heeft honderden rechercheurs op de been om het echtpaar enige rust te waarborgen Zij dragen geladen pistolen , houden wacht bij het hotel en patrouilleren op de bochtige rotsachtige wegen van Capri in hun machtige Lancia's achter Faroeks onaanzienlijke bruine jeep met kale bankjes van canvas.
Koning Faroek spreekt perfect Engels en is in Engeland op een militaire academie geweest. Men meent dat hij hooghartig is of nors , maar het tegendeel is waar. Het is heel prettig en gemakkelijk om met hem te praten en hij spreekt gewoon en is geestig.
«Wij Oosterlingen zijn misschien wat meer de meesters van onze vrouwen dan de Westerlingen. Wij proberen hen gelukkig te maken , maar geven hun lang niet zoveel macht om hun mannen ongelukkig te maken als in het Westen gebeurt.» Hij lachte joviaal. «Wij hebben een oude beschaving , weet u , en misschien hebben wij iets geleerd over de beste wijze om zulke dingen aan te pakken.
Er is inderdaad veel tijd nodig om vrouwen te leren begrijpen.»

Regel voor goed huwelijk

Hij werd weer ernstig en vervolgde : «Ik trouwde voor de eerste keer , toen 1 ik een jongen van zeventien was. Dat was veel te jong. In een goed huwelijk behoort volgens mij de man tien jaar ouder te zijn dan zijn vrouw. De man moet wat meer ervaring hebben om haar door het leven te kunnen leiden. Dat geldt zeker als men denkt aan de taak die mijn vrouw moet verrichten.
Het is belachelijk om te zeggen dat ik van koningin Farida scheidde omdat zij mij geen troonopvolger schonk. Wie heeft in deze moderne wereld ooit zo'n reden horen noemen voor een scheiding ? Koning Faroek heeft zich van koningin Farida laten scheiden , omdat zij daarom verzocht.»
Hij trok zijn schouders op , deed een paar trekken aan zijn sigaar en zei : «gekroonde hoofden kunnen het zich niet permitteren , hun redenen voor een echtscheiding in druk te laten verschonen ; het juiste woord was waarschijnlijk onverenigbaarheid van karakters. Drie jaar verliepen er voor ik over een tweede huwelijk begon te denken. Dit zijn geen zaken die men haastig moet afdoen , Ik moest er zeker van zijn dat ik ditmaal de ware ontmoette. Toen dat gebeurde , hertrouwde ik.
Inmiddels was ik een man van ervaring geworden. Mijn positie bezorgde mij een uitgebreide keuze. Ik zou wel heel dwaas zijn geweest , als ik nu geen vrouw had gekozen die in staat was om gelukkig met mij te zijn.

Huwelijk uit liefde

Koningin Narreman en ik houden erg veel van elkaar. Ik weet dat zij , naar Westerse opvattingen , jong is. Zij is precies zeventien jaar en acht maanden oud , maar naar onze maatstaven geen buitengewoon jonge bruid. Zij is erg rijp en bezonnen voor haar leeftijd».
Toen de wereldpers koning Faroek er van betichtte , dat hij Narriman aan haar verloofde ( de Egyptische econoom Zaki Hasjem ) had ontfutseld , ontkende Faroek dat niet. Maar Hasjem zelf sprak het tegen en ook Narriman deed dat , Hasjem is nu gelukkig getrouwd.
Faroek zegt over deze en andere beschuldigingen : Het is veelbetekenend , dat dergelijke aanvallen altijd samenvallen met politieke moeilijkheden.
Ik heb het voorrecht gehad , Faroek en Narriman gade te slaan terwijl zij in zee doken , dansten , zwommen en roeiden.
En ik ben er absoluut van overtuigd , dat de jonge koningin Narriman dol is óp haar man. Zij is klein - ongeveer anderhalve meter lang - en naast haar lijkt Faroek reusachtig. Fotografen die zich toeleggen op het maken van foto's uit ongunstige hoeken , hebben dat overdreven en laten Faroek er veel dikker en ouder uitzien dan hij in werkelijkheid is. Hij is 31 jaar oud.

COPYRIGHT ALGEMEEN DAGBLAD - KEMSLEY NEWSPAPERS LTD. NADRUK , OOK VAN GEDEELTEN , VERBODEN


