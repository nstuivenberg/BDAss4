
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Zevende plaats voor ir Van der Hoeve

Van onze schermmedewerkster.

MONDORF. -

De degenwedstrijden in Mondorf les Bains ( Lux. ) waren dit jaar bijzonder sterk bezet , mede ook , doordat de studentenschermers , die in de afgelopen week in Luxemburg hun krachten hadden gemeten , met deze wedstrijd hun verblijf in het groothertogdom besloten.
Er waren zestig deelnemers.
Voor de Nederlandse deelnemers , Van der Hoeve Senior en Junior en Hordijk , is de wedstrijd gunstig verlopen. Van der Hoeve Jr. werd weliswaar in een der eerste ronden uitgeschakeld , doch de beide andere Nederlanders drongen na zware strijd - er werd geschermd om 10 treffers - door tot de laatste zestien en door overwinningen in partijen , die de maximumtijd van tien minuten bereikten , tot de laatste acht. Winnaar werd de Zwitser Meister , die ook het studententornooi had gewonnen ; 2. Buck ( Lux. );
3. Muller ( Fr. ) , de kampioen van Lotharingen.
De Luxemburger Schmitt moest zijn finalepartij tegen Meister , die 5-3 in zijn nadeel stond , afbreken door oververmoeidheid , aangezien deze partij ook nog aan de maximum tien minuten toe was.
De Nederlander Hordijk plaatste zich vijfde , gevolgd door de Luxemburger Gretsch , die zesde werd , dan Ir. v. d.
Hoeve , die de zevende plaats bezette en tenslotte de Franse professeur Devimeux , die de rij sloot.



