
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : UIT KOREA. Actie aan de Oostkust. Artillerie beschiet een rode divisie

TOKIO. -

Terwijl de communisten nieuwe geallieerde schendingen van het neutrale gebied melden , hebben de geallieerden een onafgebroken artillerie- bombardement geopend op het Oostelijke front. Een nieuwe rode divisie is bezig zich in te graven aan de Oostkust en ligt nu al een etmaal lang onder vuur.
De geallieerde luchtmacht voert , eveneens zonder onderbreking , bombardementen uit op de aanvoerwegen tussen Noord-Korea en de militaire bases in China en SiberiÃ«.
Radio-Peking geeft in bijna elke uitzending een verhaal over een nieuwe geallieerde schending van de neutrale zone rondom Kaesong. Meestal gaat het over luchtaanvallen , maar gisteren werd er beweerd , dat ook Amerikaanse infanterie incidenten had veroorzaakt door het vuur te openen op Noordelijke troepen.
Er zouden zelfs geregelde gevechten woeden binnen vijf kilometer van Kaesong.



