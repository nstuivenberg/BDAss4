
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Telescoop

In San Pedro , CaliforniÃ« , zitten de ouders van een twaalfjarige jongen met een moeilijk probleem. De jongen is een hartstochtelijk deelnemer aan prijsvragen.
Dezer dagen was hij weer vuur en vlam voor een advertentieprijsvraag. Je krijgt een wit paard als je het wint , zeiden zijn ouders , lachend. Nu heeft hij de prijsvraag gewonnen. En dus heeft hij recht op zijn witte paard. Maar waar moeten ze het laten , daar op dat bovenhuis ?

Long Pyen is een Chinese bediende in een Chinees warenhuis te New York.
Long Pyen had pijn in zijn maag. En ging , toen het niet wou ophouden , naar het ziekenhuis. Daar werd hij geopereerd. De chirurg haalde uit zijn maag een flesje van 12 1/2 centimeter lengte. In het flesje zaten 26 capsules heroine. Ik begrijp niet hoe dat in mijn maag komt , zei Long Pyen. Toch werd hij gearresteerd. Wegens het bezit van verdovende middelen.
De kleinste kogellager - de kogeltjes zijn met het blote oog nauwelijks te onderscheiden - wordt thans in Engeland vervaardigd. De doorsnede van een kogeltje is ongeveer even groot als de dikte van schrijfpapier. Ze worden gemaakt voor een geheim gehouden industrieel proces in Amerika. Ze worden naar de Verenigde Staten gezonden in kleine capsules , die nog geen duim lang zijn. Maar iedere capsule bevat duizenden kogeltjes.

In St. Petersburg , Florida , schreef de plaatselijke krant een prijsvraag uit.
Een begraven schat moest worden opgespoord Op de dag , dat de laatste aanwijzing , die kon leiden tot opsporing van de schat , zou worden afgedrukt , drongen 5000 belangstellenden de kantoren van het dagblad binnen om een nummer te bemachtigen , zodra het van de pers was. Van de inventaris bleef niet veel over. En in het gedrang om de begraven schat te bemachtigen - 200 dollar - deden zich zes verkeersongelukken voor.

Bijna zesduizend schapen zijn verleden jaar in Engeland door rondzwervende honden doodgebeten , zo heeft de minister van landbouw in antwoord op een hem gestelde vraag meegedeeld.


