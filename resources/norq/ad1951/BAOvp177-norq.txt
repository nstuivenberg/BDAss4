
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Grensverkeer. Nederlands voorstel aan Duitsland

DEN HAAG. -

De Nederlandse regering heeft aan de Westduitse bondsregering het voorstel gedaan , om de 35 grensposten , die Duitsland tot nu toe alleen voor het zogenaamde kleine grensverkeer had opengesteld , voortaan voor het algemene verkeer open te stellen.
Kort na de oorlog stelde Nederland de zestig posten langs de Nederlands-Duitse grens voor het algemene verkeer open maar de Duitsers beperkten zich tot 25 posten. De Regering heeft nu dit voorstel gedaan , daar zij meent , dat daarmee een einde zal komen aan de vele klachten.
die men aan beide zijden van de grens heeft. Bovendien zullen de andere posten er aanmerkelijk door worden verlicht.
De Regering heeft de bondsregering verder nog voorgesteld door een wederzijdse overeenkomst de mogelijkheden bij het kleine grensverkeer zo mogelijk uit te breiden.
Volgens een woordvoerder van de Britse hoge commissie , zou deze het Nederlandse voorstel tot het heropenen van de 35 grensposten gunstig beoordelen ! De Duitsers doen dat ook , aldus een woordvoerder van de bondsregering in Bonn , maar hij voegde er aan toe , dat dit waarschijnlijk een Britse aangelegenheid is , daar de Britse bezettingsautoriteiten een beslissing hadden genomen inzake de eerste 25 grensposten , aldus Reuter.


