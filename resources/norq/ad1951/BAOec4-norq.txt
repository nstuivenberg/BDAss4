
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Nieuwe economische politiek. Grotere vrijheid voor de Zuidslavische ondernemer

BELGRADO -

Er is in het afgelopen weekeinde een ingrijpende reeks maatregelen aangekondigd , die ten doel hebben het toezicht op de Zuidslavieche industrie te verminderen en de wetten van vraag en aanbod weer vrijelijker hun invloed op de prijzen te doen gelden. De arbeiders zullen een aandeel krijgen in de winst , het marktsysteem voor de vaststelling van de prijzen zal weer toegelaten worden en particuliere ondernemingen zullen grotere vrijheid van optreden krijgen in de beslissing over de vraag wat zij willen produceren en hoeveel.
Deze «new look»-economie wordt geschetst in een ontwerp dat is gepubliceerd ter openbare discussie alvorens het wordt aangenomen door de regering. Het zal niet in werking treden voor 1 Jan.
1953.
De nieuwe politiek houdt een decentralisatie in van de economische ordening en legt vast , dat de autoriteiten niet tussenbeide zullen komen in het vaststellen van de prijzen , uitgezonderd in gevallen , die «de levensstandaard van de bevolking in gevaar kunnen brengen».
Voor wat de productie betreft zal de regering alleen maar een algemeen «geraamte» voor de plannen aangeven , waarbij de details door de firma's zelf kunnen worden aangevuld. Wel zal de federale regering voorschrijven wat genoemd wordt «een verplicht minimum van capaciteitsgebruik , de waarde van de basisinvesteringen , het totale loonfonds , het gemiddelde peil van kapitaalvormende reserves en bijdragen tot de instellingen van bondsregering en staat.» Alle overige zaken der economische politiek zullen worden vastgelegd door de regeringen van de zes republieken , die de Zuidslavlsche bondsstaat vormen , door de plaatselijke overheden en door de bedrijfsleidingen.
De lonen zullen bestaan uit een grondloon met bijslagen , varierende volgens de winsten , die door de fabrieken worden gemaakt. Het grondloon zal worden toegekend volgens opleiding en bekwaamheid , aard van het werk en individuele prestatie. De winsten van de fabrieken zullen voor een deel naar de staat gaan , die een vast percentage zal heffen voor zijn eigen uitgaven.
De rest zal bij de afzonderlijke ondernemingen blijven om door hen gebruikt te worden voor uitbreiding , bijslagen aan de arbeiders en verbetering van de arbeids- en levensomstandigheden van het personeel.


