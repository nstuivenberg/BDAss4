
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Schone muziek. Lelijke taal

BRUSSEL. -

De concerten van de twee Russische winnaars van het internationale violistenconcours , dat deze zomer te Brussel werd gehouden , zijn door de organisatoren afgelast.
Er waren onder hun naam beledigende artikelen over BelgiÃ« in de Russische pers verschenen , waarin o.m. werd gezegd , dat de Belgische winkels vol zaten met allerlei geimporteerd goed , dat buiten ieders bereik lag omdat de lonen niet hoog genoeg waren.
Een van de organisatoren zei : Ik ben ervan overtuigd dat Leonid Kogan en Mikhael Vayman die artikelen niet hebben geschreven. Het waren aardige jongens. Maar na de ovaties , die zij hier kregen en die van iedere politieke achtergrond waren ontbloot , kunnen we dergelijke uitlatingen over ons land niet toestaan.
De Russen , die op het concours een sensatie waren , worden nu vervangen door Elisabeth Cserfalvi. een Hongaarse vluchtelinge , die al enige tijd in Zwitserland woont , en door de Australische violiste Heidi Gigier. Zij hadden de derde en vierde prijs gewonnen.



