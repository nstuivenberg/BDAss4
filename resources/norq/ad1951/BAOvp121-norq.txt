
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Nieuwe hulp voor Zuidslavië

WASHINGTON. -

De Verenigde Staten , Groot-Britannië en Frankrijk zijn overeengekomen Zuidslavië voor een bedrag van vijftig millioen dollar economische hulp te verstrekken als ondersteuning voor «Tito's bijdrage tot de veiligheid van de vrije wereld.» De hulp zal in het komende jaar worden verstrekt.
De Eca heeft Zuidslavië al een bedrag van 29,8 millioen dollar beschikbaar gesteld voor het kopen van katoen , cokes en staal. De Britse regering zal spoedig 11,5 millioen dollar beschikbaar stellen en Frankrijk verwacht binnenkort bekend te kunnen maken , hoe groot zijn bijdrage zal zijn.
Sinds de breuk tussen Zuidslavië en de landen van de Kominform heeft Tito van de Verenigde Staten al voor een bedrag van 150 millioen dollar hulp ontvangen , ten dele als lening , ten dele als schenking.
De credieten die het Westen Tito nu ter beschikking stelt zijn bedoeld voor het kopen van grondstoffen en staan los van militaire leveranties of kapitaalsinvestering in Zuidslavië.


