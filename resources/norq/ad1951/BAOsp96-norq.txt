
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : Limburgia's verdediging door V.V.V. stukgespeeld. P.S.V. geklopt door snelheid en tempo

BRUNSSUM. -

Een zeer merkwaardige wedstrijd , niet alleen om de onverwachte uitslag , doch vooral om de wijze waarop V.V.V. haar doelpunten maakte. De keurige Venlose vleugel , gevormd door Carlier-Nash- Verberk , speelde de verdediging van Limburgia zo finaal uit vorm , dat deze soms hopeloos stond te schutteren. En nu moet men juist de geraffineerde Carlier zijn om hiervan te profiteren. Deze vleugelspeler nam van de vier doelpunten er drie voor zijn rekening. Zelden hebben wij Limburgia's verdediging zo uit vorm gezien als gisteren.
Reeds van het begin af was het raak ; nauwelijks was de bal afgetrapt of V.V.V.
stormde met het nodige élan op de vijandelijke veste af en voordat het duo Huyzen-Spanjer goed en wel begreep , dat het spel begonnen was , had Carlier reeds de eerste bal achter Jacobs geplaatst.
Wel probeerde Limburgia de bakens te verzetten , doch ook in de voorhoede van de gastheren rammelde het en tegenover Lommen-Gubbels-Deckers vermochten de gebroeders Cox niets. Na dit korte overwicht van Limburgia veranderde het aspect van de wedstrijd opnieuw en een tweede doelpunt van Carlier , na dertig minuten op geraffineerde wijze in samenwerking met Verberk gescoord , was een verdiende beloning voor het Venlose veldoverwicht. Nog geen minuut later was Limburgia voor goed geslagen , toen Sijbers een pas toegespeeld kreeg van Hegers en daaruit de stand op 0-3 bracht. Na de hervatting deed het spel van Limburgia mat en lusteloos aan , terwijl V-V.V. zich bleef bepalen tot handhaving van de voorsprong. Dit leidde tot een offensief van Limburgia , waaruit na twintig minuten De Graaf scoorde.
V.V.V. hernam nu het offensief en drie
minuten later was het opnieuw Carlier , die met een onhoudbare treffer de eindstand op 1-4 bracht.

EMMA-CHÈVREMONT 7-4. Emma startte in hoog tempo en voor de rust hadden de Dordtenaren al een 5-0-voorsprong genomen. In de eerste minuut trapte Schlijben in eigen doel , waarna kort achtereen Cor v. d. Gijp de voorsprong tot 3-0 opvoerde. Hardenbol deed 4-0 noteren en Cor v. d. Gijp zorgde dat de rust met 5-0 inging. Direct na de hervatting was het weer Cor v. d. Gijp die het halve dozijn vol maakte , waarna Vroomen de achterstand tot 6-1 verkleinde.
Tien minuten later werd het door Hanneman 6-2 doch toen was Emma weer aan bod. Hardenbol bracht de stand op 7-2 waarna Offermans en Vroomen ten slotte de achterstand nog tot 7-4 terugbrachten.

P.S.V-H.D.V.S. ( 2-3 ) . H.D.V.S. won verdiend , dank zij sneller spel , haar hogere tempo en de kracht van de beide vleugelspelers. Wel deed het spel van P.
S.V. in het begin weldadig aan en kon Fransen , toen Poulus onvoldoende op zijn doelman terugspeelde , na twaalf minuten aan zijn club de leiding geven , maar daarmee was voorlopig het Eindhovense offensief ter ruste. Hermes antwoordde fel en nauwelijks negen minuten later maakte
v. d. Tuyn , nadat Janse de bal tegen de deklat had gekopt , van een kans gebruik.
Hermes behield ook na dit doelpunt het offensief. Het was een verdiende beloning toen Jac. Heijster , na aangeven door
v. d. Tuyn , de stand op 1-2 bracht. In de tweede helft zagen wij een ander P.
S.V. Nu ging van haar spel veel meer stuwkracht uit en reeds na acht minuten wist Fransen de partijen op gelijke voet te brengen toen hij zich had weten vrij te spelen ( 2-2 ) . Het werd toen een open strijd , maar Hermes bleef aanvallen. Tien minuten voor het einde slaagde Joop Heijster er in , na voorbereidend werk van v. d. Tuyn , het winnende doelpunt te maken.

N.O.A.D.-N.E.C. ( 1-1 ) . In de eerste helft had N.E.C. een veldoverwicht , hetgeen in de hoekschopverhouding 6-1 tot uitdrukking kwam , doch de Nijmeegse voorhoede verstond de kunst van scoren niet. Geen enkele maal heeft doelman Huismans het moeilijk gehad. Daarentegen nam Noad na 24 minuten de leiding door Jansen uit een voorzet van Smulders. Noad ontkwam herhaalde malen aan het door N.E.C. verdiende tegenpunt.
Na de rust hetzelfde spel : een aanvallend N.E.C. en een verdedigend Noad.
Slechts enkele malen werd Noad gevaarlijk.
De wedstrijd scheen met 1-0 te zullen eindigen , toen in de laatste minuut Oerlemans toch nog kans zag een gelijk spel uit het vuur te slepen.

LONGA-BRABANTIA ( 2-1 ) . Voor de rust een goede wedstrijd , waarin evenwel de voorhoeden het tegen de soliede verdedigingen niet konden bolwerken , zodat met blanke stand werd gedraaid.
In de tweede helft aanvankelijk een kort doch heftig overwicht van Brabantia , waarbij Verhoeven kans zag zijn club de leiding te geven , maar daarmee hadden de gasten alle kruit verschoten. Longa antwoordde hierop met aanvallen , die tot het einde voortduurden en waarbij V. d.
Hout en De Kort elk een doelpunt voor hun rekening namen ( 2-1 ) .

HBS-MAURITS 1-3. Op een glad veld is HBS met 3-1 het slachtoffer geworden van een in alle opzichten beter voetbal spelend Maurits. Voor de rust gaven de partijen elkander weinig toe. Het eerste doelpunt was zelfs voor HBS , na een waarlijk prima schot van Van der Vegt ( 1-0 ) . Een kwatier later passeerde rechtsbinnen Kleintjes doelman Van der Land na flitsend samenspel tussen de Limburgse middenlinie en voorhoede ( 1-1 ) . Met deze stand kwam de rust.
Daarna werd het bij de Hogenaars een jammerlijke vertoning. Reeds na vijf minuten doelpuntte Kleintjes opnieuw.
( 1-2 ) . Nadat de buitengewoon goed spelende Schwencke een zeker schijnend doelpunt uit een door Van der Land verlaten doel had getrapt en even later Herklots hetzelfde presteerde , was het laatstgenoemde speler die in eigen doel trapte. ( 1-3 ) . Van der Vegt , Langelaan en zelfs Kuneman schutterden keer op keer. Nochtans kreeg HBS nog een kans op een tegendoelpunt door een strafschop.
Kuneman bracht haar om zeep.


