
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Kunstmatig hart door Nederlander geconstrueerd

UTRECHT.

Prof. dr. J. Jongbloed , hoofdleraar aan de Utrechtse universiteit , is er in geslaagd een kunstmatig hart- en longsysteem te construeren.
Hierdoor wordt het mogelijk het hart bloedleeg te maken en de patiënt via de apparatuur verder te laten leven , terwijl de chirurg de hartoperatie verricht. Een dierenbehandeling , gehouden in het physiologisch laboratorium te Utrecht , is geslaagd.
Thans wordt het kunstmatige hart- en longsysteem , dat bij een Biltse fabriek is vervaardigd door prof. Jongbloed gedemonstreerd op het internationaal chirurgisch congres , dat op het ogenblik aan de Parijse Sorbonne wordt gehouden.
De vinding van prof. Jongbloed kan van grote betekenis voor de medische wetenschap zijn. Nog Vrijdag zei prof.
Brom bij zijn inauguratie te Leiden : «De constructie van een kunsthart , dat de taak van het natuurhart enige tijd zou kunnen overnemen , zou een enorme vooruitgang betekenen».


