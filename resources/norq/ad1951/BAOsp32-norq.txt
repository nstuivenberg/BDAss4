
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Om de Zilveren Bal. Eindhoven gemakkelijk , Sparta met moeite in finale

Sparta en Eindhoven zullen Zaterdagmiddag om half vijf uitmaken wie voor een jaar in het bezit komt van de Zilveren Bal. Dat Eindhoven de eindstrijd heeft bereikt , zal niet zoveel verwondering wekken , want de Eindhovenaren hebben een sterke ploeg en Emma zowel als Quick ( N. ) werden resoluut onder de voet gelopen. Voor Sparta was de weg naar de finale veel zwaarder , want tegen Maurits kwamen de Rotterdammers niet tot doelpunten ( evenmin als de Limburgers ) en bij het nemen van strafschoppen waren de Spartanen gelukkiger. De halve eindstrijd Sparta- Feijenoord bracht , zoals van deze traditionele wedstrijd mag worden verwacht , volop spanning en ook wel een verrassing. De geestdrift en vooral de goede verdediging van Sparta ( Terlouw en Landman ) wonnen het van de betere techniek van Feijenoord.
EINDHOVEN-EMMA 2-0. De eerste helft gaf weinig aantrekkelijk spel te zien. Weinig doortastend spel van de beide voorhoeden waren oorzaak , dat het voor de rust niet tot doelpunten kwam.
Ruim tien minuten na de pauze deed Eindhoven een goede aanval , waarbij linksbuiten Lubse uit een voorzet van Louwers onhoudbaar inkopte ( 1-0 ) . Een fout van v. d. Starre strafte Van Melis af ( 2-0 ) .
STORMVOGELS-QUICK 2-2. De IJmuidenaren - de enige tweede klassers.
die zich de vorige week hadden weten te handhaven - gaven de Oostelijke eerste klassers uitstekend partij en namen zelfs door hun rechtsbuiten Deuling de leiding ( 1-0 ) . Een seconde voor het verstrijken van de eerste helft bracht Phijffer de partijen op gelijke voet ( 1-1 ) .
Quick kwam na de rust meer en meer in het offensief en na verscheidene aanvallen gelukte het Engelsman met een schuiver de stand op 1-2 te brengen.
Met een hard schot van Snoeks werd het intussen 2-2, zodat strafschoppen Quick in de halve eindstrijd moesten brengen.
SPARTA-MAURITS 0-0. Heel veel gevaar heeft er voor beide ploegen niet gedreigd. Daarvoor waren de aanvallen te simpel van opzet en het schieten onvoldoende.
Landman maakte een goede beurt , toen hij Maessens schot op voortreffelijke wijze stopte. Strafschoppen moesten tenslotte de beslissing brengen.
Sparta was de gelukkige na het nemen van tweemaal drie strafschoppen.
V.V.V.-FEIJENOORD 1-2. De Rotterdammers begonnen veelbelovend met enkele aanvallen , doch het resultaat van een overwicht van V.V.V.- was daarna oorzaak , dat de Zuidelijken door van Rhee de leiding namen ( 1-0 ) . Kort na het begin van de tweede helft kreeg dezelfde speler gelegenheid de voorsprong te vergroten , doch hij faalde met zijn schot. Na een kwartier besloot Luyten een goed opgezette aanval met een voorzet , waaruit Koning 1-1 op het bord bracht. Enkele minuten daarna werd het door Leuyten zelf 1-2.
EINDHOVEN-QUICK 3-1. Toen de Nijmeegse doelman uit zijn doel was gelokt - de strijd was toen nog slechts kort aan de gang - speelde Van Melis handig de bal om Steinvoort heen in het verlaten doel ( 1-0 ) . Uit een hoekschop van links maakt Schmidt met een kopbal kort voor het einde van de eerste helft het tweede Eindhovense doelpunt ( 2-0 ) . Een goed opgezette aanval van de Zuiderlingen besloot Louwers met een voorzet , waaruit Schmidt met een kopbal ook het derde doelpunt voor zijn rekening nam ( 3-0 ) . Linksbuiten v. d. Heuvel kreeg daarna een goede schietkans en slaagde er dan ook in voor Quick een tegenpunt te maken ( 3-1.
SPARTA-FEIJENOORD 2-0. Het s tussen deze twee plaatselijke clubs een aantrekkelijke wedstrijd geworden , waarin het element spanning zeker niet ontbrak.
Feijenoord had Linssen en Hoek in de gelederen , waardoor haar spel in kracht had toegenomen. Sparta was daarentegen geestdriftiger , zodat de strijd vrijwel gelijk op ging. Een hard schot van v. d. Engel bezorgde Landman nogal hoofdbrekens. Aan de andere kant ging een ingezonden bal van v. d. Oever naast. Toen v. d. Bijl een door Borrani afgegeven schot slechts tot hoekschop kon verwerken , kwam het eerste doelpunt tot stand , want Van Ede plaatste uit de voorzet de bal hoog op het doel , waarna deze achter v. d. Bijl in het net verdween. Feijenoord begon de tweede helft met enkele goede aanvallen , doch Landman was in goede vorm , zodat de voorhoede van de Overkanters geen succes had. Sparta nam een verdedigende houding aan , doch bij een snelle doorbraak nam Van Ede de bal mee om zijn ren tenslotte met een laag schot , dat doel trof , te besluiten. ( 2-0 ) .


