
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Geschil over tien duizend gulden

DEN HAAG -

Van het saldo van de liquidatie-commissie van de Vereniging van gezagvoerders en stuurlieden in Nederlandsch-Indië , dat thans wordt beheerd door de Centrale van kapiteins en officieren ter koopvaardij ( C.K.O. ) te Rotterdam , is 10.000 gulden in beslag genomen. Dit beslag is gelegd op verzoek van de heer J. Heuseveldt in Den Haag , die ongeveer 16 jaar secretarispenningmeester en in 1946-1947 voorzitter is geweest van de vereniging. Hij meent een vordering van 10.000 gulden te hebben op de liquidatie-commissie als schadeloosstelling voor het beëindigen van de arbeidsovereenkomst , welke hij als gesalarieerd bestuurslid met de vereniging had. In het mededelingenblad van de C.K.O. van Januari 1949 is gepubliceerd , dat bedoelde 10.000 gulden aan hem zouden worden uitbetaald. De heer Heuseveldt zegt het geld nooit ontvangen te hebben.


