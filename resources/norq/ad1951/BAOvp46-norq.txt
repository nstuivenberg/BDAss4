
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Ook in Berlijn wapenstilstand

BERLIJN -

De geallieerden in Duitsland hopen vandaag met de Russen een overeenkomst te sluiten , waarbij de handel van West-Berlijn met het Westen voortaan zonder belemmeringen zou kunnen verlopen. De drie Westelijke mogendheden hadden een maand geleden - even na de «kleine blokkade» - aan de Russen voorgesteld een aantal kwesties te onderzoeken betreffende de Westberlijnse handel , die de Russische zone moet passeren om het Westen te bereiken.
Kort nadat bekend werd , dat de Noordkoreanen hadden toegestemd in het voeren van de eerste wapenstilstandsbesprekingen , meldden de Russen , dat zij wel bereid waren over de Berlijnse handel te spreken. De conferentie , die vandaag op het Britse hoofdkwartier zou beginnen , is min of meer bedoeld als een wapenstilstand in de reeks van vijandige maatregelen tegen handel en verkeer.


