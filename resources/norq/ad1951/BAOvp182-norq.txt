
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Felicitaties voor de Prinses

APELDOORN. -

Ondanks het feit dat prinses Wilhelmina ook haar 71e verjaardag zonder uiterlijk feestbetoon wilde laten voorbij gaan , was Apeldoorn toch enigszins in een feeststemming , welke zich niet alleen uitte in het uitsteken van de vlaggen en het dragen van oranje. Ook was er een grotere belangstelling dan anders voor het paleis het Loo , waar zich vele toeristen ophielden , die hoopten de jarige Prinses of een der leden van de Koninklijke familie , die voltallig op het Loo aanwezig was , te zien te krijgen.
Donderdagavond was prins Bernhard op het paleis aangekomen. Gisterochtend werden er verscheidene bloemstukken bezorgd en ook de post kwam met volle handen. In de portiersloge lagen de felicitatieregisters ter tekening , waarvan velen gebruik maakten.
Mevrouw Jo van Cleeff bezorgde namens het Apeldoornse gemeentebestuur een bloemstuk aan het paleis. Rekening houdend met de smaak van de Prinses had de gemeentelijke plantsoenendienst een fraai veldboeket samengesteld , waarvoor het materiaal op de velden in Oost Apeldoorn was verzameld.
Enkele kleine meisjes waren reeds bijtijds met bloemen uit eigen tuin aan het paleis present om de jarige te eren.
In de namiddag was er voor het voltallige personeel van paleis en houtvesterij , alles bijeen ruim 400 mensen , een feestelijke bijeenkomst in de bioscoopzaal van het paleis.
De koninklijke familie woonde een gedeelte van de middag bij.
Na afloop maakten koningin Juliana , prins Bernhard en de vier prinsesjes per auto een rijtoer door de bossen in de buurt



