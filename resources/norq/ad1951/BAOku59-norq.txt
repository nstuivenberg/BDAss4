
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Mode-show op Femina

Nieuwsdienst Algemeen Dagblad

ROTTERDAM. -

Over een denkbeeldige spoorlijn reed de V. &amp ; D. expresse «Paris-Femina» gisteravond stipt op tijd de Ahoy-hal binnen. Enige jeugdige mannequins in fleurige reiscostuums stapten uit de coupé's en met deze charmante entree opende de Femina mode-show , verzorgd door de fa. Vroom &amp ; Dreesmann te Rotterdam.
Tijdens de Femina 1951 Beurs , die vandaag wordt geopend , zal de show elke dag enige malen worden herhaald.
Zaterdagmiddag wordt een speciale Kindershow gehouden.
In een prettige sfeer wordt op de shows aan de bezoeksters van Femina getoond wat de wintermode zoal voor nieuwigheden in petto heeft.
Het heel jonge meisje , de jonge vrouw , maar ook de oudere dame kunnen een keuze maken uit mantels , mantelpakjes , practische deux-pièces en jurken voor de dagelijkse garderobe en voor feestelijke gelegenheden.
Hoe aardig zelfs een kledingstuk uit de lagere prijsklassen kan staan , wanneer hoed , tasje en handschoentjes in een juiste kleur gekozen zijn , toonden de mannequins ons hier met veel charme.
Sportieve kleding voor de «little lady» bracht een kleurige noot in deze prettige show die voor «elck wat wils» bracht en waarvoor bij de première reeds grote belangstelling bestond.


