
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : WANDELENDE RAADSELEN. Mensen van wie niemand weet wie en wat zij eigenlijk zijn

Van onze verslaggever.

DEN HAAG. -

Hoe perfect tegenwoordig ook de internationale verbindingen zijn , hoe voortreffelijk ook de registers van de burgerlijke stand , toch komt het zo nu en dan voor , dat de politie een onderzoek instelt naar volkomen onbekende mensen , wier identiteit men maar niet kan vaststellen.
Wanneer zij bij aanhouding door de politie geen papieren bij zich hebben , waaruit men althans een naam of een adres te weten zou kunnen komen , dan is het dikwijls heel moeilijk uit te vinden met wie men eigenlijk te doen heeft.
Nederland kent het vreemde geval van de man , die zich bij aanhouding te Berlijn George Paul de Bruin-Oubuter noemde , en die vertelde dat hij een Nederlander was , in Amsterdam geboren zou zijn , doch wiens ware naam men nooit heeft kunnen vinden. Men dacht aanvankelijk dat men met een oorlogsmisdadiger te doen had. Daarom werd hij naar Nederland overgebracht en direct na de oorlog in een Bewaringskamp gevangen gezet.
De gegevens , die de man aan de politie verstrekte over zijn identiteit , bleken niet te kloppen. Men kreeg ook geen enkele aanwijzing , dat de gevangene zich aan enig oorlogsmisdrijf had schuldig gemaakt. Niettemin werd de man vier volle jaren achter slot en grendel gezet , omdat men maar niet wist met wie men eigenlijk te doen had.
Tenslotte heeft men George Paul de Bruin-Oubuter maar op vrije voeten gesteld.
Zoals wij onlangs nog meedeelden , is de Amsterdamse vreemdelingendienst er na maanden zoeken ook niet in geslaagd de identiteit vast te stellen van een jonge vrouw , die onlangs te Amsterdam werd aangehouden , doch die geen enkel stukje papier bij zich had , waaruit men zou kunnen afleiden met wie men te maken had.
De vrouw beweerde een Italiaanse te zijn. Aangezien zij ziek werd , moest zij in een ziekenhuis worden opgenomen.

Vreemde woorden

Ook België heeft een enkele maal te kampen met moeilijkheden van dit soort.
Zo heeft de Belgische politie dezer dagen de hulp van de internationale politie- instanties ingeroepen voor een man , die reeds op 12 Juli 1940 in België werd aangehouden , maar van wie ook geen enkele bijzonderheid aan het licht is gekomen.
De man is blijkbaar zijn naam vergeten en maakt de indruk geestesziek te zijn.
Het enige wat hij zegt op alle vragen , die men hem stelt , zijn twee vreemde woorden , die nog niemand heeft kunnen thuisbrengen. Op alles wat men hem. vraagt zegt hij : «Hutmunist- Muami». De laatste jaren wordt deze vreemde man in Saint- Armand te Beernem verpleegd.
Voorts heeft de Belgische politie de hulp van haar collega's ingeroepen , voor een soortgelijk geval. Het betreft hier een man van ongeveer zestig jaar , die te Saint-Chislain wordt verpleegd en van wie men na bijna twaalf jaren nog niet weet , wie hij is.
De signalementen en de foto's van beide mannen zijn nu over geheel Europa verspreid , maar tot nu toe zonder resultaat.


