
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Algemeen Dagblad. Een stille vijver

Er zijn thans enige begrotingen voor het Jaar 1982 verschenen. De kennisneming van deze stukken is in hoge mate teleurstellend , want behalve een opsomming van de werkzaamheden , waarmede de verschillende ministers zich zelf en hun departement onledig houden en de aankondiging van een aantal uiterst bescheiden maatregelen , vernemen wij vrijwel niets. Alles blijft bij het oude.
Nergens wordt een verandering van koers aangekondigd. Ons regeringsbestel is te vergelijken met een stille vijver in een rustige tuin. De vijver wordt nauwelijks beroerd door een zuchtje en er schijnen ook geen kwajongens in de buurt te komen , die met stenen de rimpelloze rust van onze plas verstoren.
Dat alles noteren wij , terwijl in ons land toch de weerslag wordt ondervonden van de conflicten , welke alom in de wereld tot verstoringen , zowel van het politieke , het sociale als het economische evenwicht leiden. Het schijnt , dat het devies van de ministers is : op zien komen spelen. Wellicht is deze opvatting in de hand gewerkt door het gewend geraakt zijn aan de steun uit Amerika en door de verwachting , dat Nederland ook straks wel weer op zodanige wijze zal worden geholpen , dat de ergste moeilijkheden , zoal niet overwonnen , dan toch ter oplossing kunnen worden uitgesteld.
Het is ongetwijfeld juist , dat de Nederlandse regering naast haar eigen militaire inspanning , aangewezen is op zeer omvangrijke steun uit de Ver.
Staten voor hetzelfde doel , maar dat behoeft nog niet met zich te brengen , dat deze regering ook op ander terrein een afwachtende houding aanneemt.
De voortvarendheid van minister In 't Veld b.v. is kennelijk vastgelopen in de monetaire moeilijkheden , welke de woningbouw ernstig beperken.
Die moeilijkheden ruimt men niet op met de verklaring , dat er meer gebouwd moet worden maar minder gerookt en minder geborreld. Zulk een verklaring heeft niets om het lijf , wanneer men niet de zeer tastbare voorwaarden schept tot meer woningbouw , dat wil zeggen , wanneer men niet zorgt , dat de kosten van de woningbouw dalen. In dit opzicht heeft er practisch niets plaats , terwijl de distributie van woonruimte voortgaat , alsof er geen vuiltje aan de lucht is.
Hier en daar hebben aspirant-bewoners de handen ineen geslagen en gaan zelf aan de slag. Kapitaalkrachtige particulieren ( lees ondernemingen , die voor haar arbeiders woningen willen hebben ) financieren steeds meer de woningbouw , maar dat alles schijnt eer tegen- dan medewerking te vinden. De bureaucratie handhaaft zich.
Nederlands vijver blijft een stil plasje , waarin het onkruid , dat zich onder de waterspiegel veilig voelt , welig tiert.
Jammer , dat wij eind October ook geen algemene verkiezingen hebben.
Wellicht zou er daarna wat schot in komen !


