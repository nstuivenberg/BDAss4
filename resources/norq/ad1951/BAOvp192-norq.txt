
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : Referendum in Australië. Nederlaag voor kabinet

MELBOURNE ( Reuter ) -

De bevolking van Australië heeft bij referendum het verzoek van de regering de communistische partij te mogen verbieden verworpen. Nadat gisteren driekwart van het aantal uitgebrachte stemmen was geteld stond vast , dat de regering een nederlaag had geleden.
Er waren toen 2.072.793 «neen»-stemmers tegen 1.959.377 «ja»-stemmers.
Premier Menzies zei de uitslag te betreuren , vooral omdat wellicht nu de communisten aangemoedigd zullen worden hun actie tegen de regering te verscherpen.
Dr. Evatt , de leider van de socialistische oppositie zei daarentegen in de uitslag het bewijs te zien , dat het Australische volk de democratische vrijheden ongerept wil handhaven.



