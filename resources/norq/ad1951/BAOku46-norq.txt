
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : De aanbidding van het Lam bijna hersteld

BRUSSEL. -

Het herstel van het meesterwerk De aanbidding van het Lam , van de gebroeders Van Eyck , is bijna voltooid. Na overleg met Belgische en buitenlandse deskundigen zijn bepaalde kleuren en verschillende beschadigde delen schoongemaakt en gerestaureerd. Men hoopt dat het veelluik binnenkort zijn plaats in de kathedraal van St. Bavo te Gent weer kan innemen.
In 1934 werd het paneel De rechtschapen Rechters gestolen en tot op heden heeft men het niet kunnen opsporen. Een schilder aan wie is opgedragen een copie van het gestolen paneel te maken , is kortgeleden naar Spanje vertrokken om een oude copie in een kapel in de buurt van Irun te bestuderen.



