
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Romeinse sterkte uitgegraven

NIJMEGEN.

Aan de Ubbergse veldweg zijn twintig geroutineerde gravers van de rijksdienst voor oudheidkundig bodemonderzoek bezig een belangrijk deel van het castellum romanum , het legerkamp van het tiende Romeinse legioen , dat uit de jaren 70-100 n. C.
dateert , bloot te leggen.
Grondsporen , ongeveer anderhalve meter onder de oppervlakte der akkers , hebben de vroegere aanwezigheid van soldatenverblijven en paardenstallen aangetoond.
Terzijde van de plaats der soldatenverblijven heeft men ook sporen ontdekt van brede leemlagen , vermengd met keien en steen , waarop verblijven van legerleiders gestaan hebben. Gebleken is , dat hier over ouder Romeins bouwwerk heen is gebouwd.
De Romeinse geschiedschrijver Tacitus verhaalde reeds van deze Romeinse sterkte.


