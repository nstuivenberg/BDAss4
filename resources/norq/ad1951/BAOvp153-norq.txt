
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : NV PERZISCHE PRODUCTIE IS UITGEVALLEN. India doet voorstel aan oliemaatschappijen. Gunstige condities voor raffinaderij aangeboden

NEW DELHI. -

In hoge mate ondervindt India hinder van het uitvallen van de olieproductie in Perzië. De Indische regering heeft nu , naar Reuter verneemt , aan drie olie-maatschappijen - twee Britse en een Amerikaanse - voorgesteld dat zij een raffinaderij in India bouwen.De Indische regering garandeert dat die raffinaderij gedurende ten minste dertig jaren niet zal worden genationaliseerd.
De drie maatschappijen zijn de Caltex , de Standard Vacuüm en de Burmah Shell. De te raffineren olie zou in hoofdzaak moeten worden ingevoerd uit het sterling-gebied.
De capaciteit van de raffinaderij zou twee millioen ton per jaar zijn.
De regering van India is tot het voorstel gekomen na de sluiting van de raffinaderij te Abadan. Een soortgelijk voorstel werd in 1948 van de hand gewezen vanwege de hoge kosten. Volgens het nieuwe voorstel zullen de maatschappijen volledige zeggenschap hebben over kapitaal en leiding van de raffinaderij.

Mossadek halsstarrig

Henry Grady , de Amerikaanse ambassadeur te Teheran , die een nieuwe poging onderneemt om een oplossing te vinden voor het Brits-Perzische geschil over de olie , heeft na een bezoek aan Mossadek weinig hoop , dat er ooit een oplossing zal worden gevonden. Na een onderhoud van veertig minuten zei hij : er is nog geen enkele verandering te bespeuren.
De Engelsen geven de voorkeur aan afwachten. Zij menen dat het de Perzen in de loop van de tijd heus wel duidelijk zal worden , dat zij alleen met de olie niets kunnen beginnen. De Amerikanen daarentegen zijn van mening , dat de daardoor groeiende werkloosheid in Perzië tezamen met de eveneens groeiende ontevredenheid en armoede het communisme in het land zullen binnenhalen.
De Anglo-Iranian heeft gisteravond bekend gemaakt , dat haar olievelden in Koeweit ( tegenover Abadan , aan de Perzische Golf ) een record-productie hebben opgeleverd.
De velden van Koeweit , die de maatschappij deelt met een Amerikaanse firma , leverdtn in 1946 nog niets op. De productie bedraagt nu 2.720 millioen ton per maand. Dat is iets meer dan de productie van de Perzische velden. Pas toen de oliestroom uit Perzië trager begon te vloeien , is Koeweit zoveel gaan leveren.



