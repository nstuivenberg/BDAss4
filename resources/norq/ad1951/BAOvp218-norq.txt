
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : NOORDKOREAAN GAF ER DE BRUI AAN. Ridgway vergevingsgezind

TOKIO , ( Reuter. ) -

Heel haastig en zonder een woord ten afscheid is de Noordkoreaanse verbindingsofficier gisteren weggelopen uit de vergadering , waarin zou worden uitgemaakt , op welke voorwaarden de besprekingen over een wapenstilstand zouden kunnen worden hervat. Er werd zelfs geen uur vastgesteld voor de volgende bijeenkomst.
Generaal Ridgway heeft het vijandelijke opperbevel echter doen weten , dat hij bereid is , dat vreemde gedrag te vergeten en zijn officieren naar een nieuwe bijeenkomst te zenden.
De Noordelijke delegatie was verontwaardigd omdat de geallieerde verbindingsofficieren middelen wilden bespreken om incidenten bij de eventuele voortzetting van de onderhandelingen te vermijden.
Volgens de Noordkoreanen hadden de verbindingsofficieren geen machtiging om dergelijke zaken te bespreken.
Het ging er alleen maar om , voorzieningen te treffen voor hervatting van de onderhandelingen te Kaesong , de stad , waar de geallieerden niet meer in willen onderhandelen , omdat zij geen waarlijk neutraal gebied is.



