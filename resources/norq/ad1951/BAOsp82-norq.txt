
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : Benauwde overwinning van , Gavilan

NEW YORK. -

Met een uiterst kleine puntenzege heeft de Cubaan Kid Gavilan te New York zijn wereldtitel weltergewicht in een gevecht met de uitdager Billy Graham behouden. Het publiek was in het geheel niet tevreden met de beslissing van de juryleden en de uitspraak : Gavilan winnaar , werd dan ook met gejoel ontvangen. Twee van de drie juryleden gaven onbeslist , de derde echter gaf de wereldkampioen 9 tegen 6 ronden. Het was de eerste maal dat Gavilan zijn titel , die hij 18 Mei van dit jaar op Brattin veroverde , verdedigde.


