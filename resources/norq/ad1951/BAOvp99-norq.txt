
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Oostduitse volkspolitie heeft slecht moreel. Weinig vertrouwen bij de Russen

BONN. -

Een jeugdige bataljonscommandant van de Oostduitse Volkspolizei , de 24-jarige majoor Kretzschmar , die in Juni deserteerde en een veilig heenkomen zocht in West- Duitsland , heeft verteld , dat de in het zwart gestoken volkspolitie goed zal vechten wanneer zij in de aanval is , maar slecht , zodra zij zich moet terugtrekken.
Tegen Westduitsers zullen de zwarte bataljons minder goed strijden dan tegen de geallieerden. Zij worden voortdurend door de Russen in de gaten gehouden en zullen vechten tegen iedere vijand die hun wordt aangewezen. Als zelfstandige eenheden zullen zij nooit optreden. De verhouding is één regiment volkspolitie op twee Russische regimenten.
Van het officierscorps is ongeveer de helft trouw aan de Oostduitse communistische regering. Van de onderofficieren en minderen ongeveer een derde Op het ogenblik wordt de volkspolitie.
zo vertelde Kretzschmar verder , gereorganiseerd.
De regimenten worden gemechaniseerd naar Russisch voorbeeld. Elk regiment bestaat uit drie bataljons infanterie een bataljon artillerie en kleinere eenheden voor verkenning , technische werkzaamheden , transport en verbinding.
Andere kleine afdelingen bestaan uit personeel voor luchtdoel- en anti-tankgeschut en tanks.
Men moet zich van de gepantserde eenheden niet een te grote voorstelling maken , zei de jonge majoor. Meer dan een of twee tanks per eenheid zijn er meestal niet , en dit is dan nog maar oefen-materieel. Ook zware wapens zijn er weinig. Dat wordt allemaal door de Russen bewaard die het de zwarte soldaten pas in handen zullen geven , wanneer er een noodtoestand ontstaat.
Per regiment zijn er vier Sovjetniks : Russische inspecteurs , die geen bevelen geven ( de meeste spreken trouwens geen Duits ) en op disciplinair gebied niets te zeggen hebben , maar toch over zeer grote macht beschikken. Zij dragen dezelfde uniform als de Duitsers.
Het moreel is laag bij de volkspolitie.
Dat is voor een groot deel een gevolg van het feit dat de bevolking haar diep haat en in haar - terecht - de opvolgster ziet van Hitlers Gestapo en S.S.


