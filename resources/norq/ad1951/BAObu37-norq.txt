
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Vergoeding voor krijgsgevangenen. Nederland krijgt geen steun van Engeland

LONDEN. -

Engeland heeft het Nederlandse standpunt , dat het Japanse vredesverdrag een regeling voor vergoedingen dient te bevatten zowel voor burgerlijke als voor militaire krijgsgevangenen , niet ondersteund. Engelse diplomaten geloven , dat er daardoor onderscheid zal worden gemaakt tussen blanke en Aziatische burgers , zo meldt Reuter.
Men neemt te Londen aan , dat de Nederlandse regering het niet redelijk vindt , dat de geallieerde krijgsgevangenen in aanmerking komen voor een vergoeding , terwijl burgerlijke gevangenen niet zijn opgenomen in een dergelijke regeling. De Engelsen stellen daar tegenover , dat een vergoeding voor burgers die voor de militairen belangrijk zou verlagen.
Het zou verder onmogelijk zijn een regeling te maken voor Aziatische burgers , die niet meer zijn op te sporen en tenslotte zou het opnemen op grote schaal van deze mensen in een vergoedingsregeling de mogelijkheid om iedereen een behoorlijke vergoeding uit te betalen verre te boven gaan.


