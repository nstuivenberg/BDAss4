
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Marshall : wapenstilstand een militair probleem. Het hulpprogramma aan de bondgenoten

WASHINGTON -

Generaal Marshall de Amerikaanse minister van defensie , heeft een commissie uit het Huis van afgevaardigden de verzekering gegeven , dat de wapenstilstand met de communisten in Korea geheel zou worden behandeld als een militair probleem. Dat was zijn antwoord op een vraag , of de regering kon verzekeren , dat geen stappen zouden worden gedaan dan met instemming van de generale staf , generaal Ridgway en generaal Van Fleet.
Minister Marshall gaf toe , dat de wapenstilstand , die in China indertijd tot stand kwam tussen communisten en nationalisten , ten voordele van de communisten was gekomen , maar in Korea lag de zaak anders. Daar hadden de communisten in hun plannen gefaald.
Minister Marshall verdedigde voor de commissie voor buitenlandse zaken uit het Huis het hulpprogramma , waarbij Amerika zijn bondgenoten met acht en een half milliard dollar zal steunen en gaf te kennen , dat de regering niet van plan is meer dan zes divisies naar Europa te zenden als versterking van Eisenhowers Atlantische leger. Als wij in vijandelijkheden gewikkeld worden , aldus Marshall , dan zullen de eisen van het moment moeten beslissen over vergroting van die steun. Hij verwachtte , dat Amerika's bondgenoten in 1953 en '54 tenminste nog evenveel hulp nodig zouden hebben. Daarna zouden de Europese landen militair op eigen benen kunnen staan.
Marshall was voorstander van de toetreding van Griekenland , Turkije en Spanje tot het Atlantisch pact en hij meende , dat deze kwestie spoedig zou kunnen worden opgelost. Tot dusver hadden de andere landen bezwaren van politieke aard gehad.


