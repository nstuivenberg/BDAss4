
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : In Amsterdam

Van onze correspondent.

AMSTERDAM. -

In hun woning op een derde verdieping in de Da Costastraat in Amsterdam lazen de ouders van Pieter Jan Bruin van de arrestatie van hun enige zoon. Begrijpelijk had het bericht hen danig geschokt en was de moeder in tranen uitgebarsten.
Nog kunnen de ouders zich niet voorstellen , dat hun zoon tot deze daad is gekomen , vertelde een buurvrouw , die op verzoek van de familie Bruin alle belangstelling weerde. Zij kon verder nog zeggen , dat Piet , die op kamers woonde in de Van Baerlestraat , weinig thuis kwam. De avond , voordat hij zich onvindbaar maakte met de 113.000 gullen , was hij nog op bezoek geweest en zijn ouders hadden niets bijzonders aan hem kunnen ontdekken.
Toen hij na dit laatste bezoek in vier dagen niets meer van zich liet horen , vonden zij dit toch zo vreemd , dat zij hiervan de politie in kennis stelde , doch deze - op dat moment nog onbekend met Piet Bruins listige manipulaties met de gemeentegelden - stelde de mensen nog gerust door te zeggen , dat een jongen van 21 jaar toch niet in zeven sloten tegelijk liep.
Vader en moeder Bruin hadden de eerste dagen na het bekend worden van de verdwijning van hun zoon nogal veel ongewenste belangstelling van buren ondervonden. Dit was voor hen tenslotte aanleiding enige tijd elders hun intrek te nemen op een adres , dat zij aan de politie hadden bekend gemaakt. Voor zover kan worden nagegaan heeft Piet Bruin na zijn verdwijning op geen enkele wijze meer contact met zijn ouders gehad.



