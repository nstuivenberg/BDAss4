
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : KNVB maakte de balans op

WANNEER men het jaarverslag van de KN.V.B. nauwkeurig doorkijkt , komen er altijd weer interessante dingen aan het licht. Dat is met het jongste jaarverslag eveneens het geval. Het voortreffelijk verzorgde verslag is saamgeyat in ruim driehonderd pagina's ; het is ondoenlijk om daarvan ook maar een beknopt résumé te geven , en daarom beperken we ons tot enkele gegevens , die de moeite van het overwegen waard zijn.
In totaal waren in het afgelopen seizoen 3133 verenigingen lid van de bond , die met totaal 16.240 elftallen aan de competities deelnamen. Het totaal aantal geregistreerde leden bedroeg 341.960 ! Geen enkele sportbond kan op zulk een groot ledental wijzen.
Er werden 132.997 competitiewedstrijden gespeeld , waarvoor in totaal 5.846 scheidsrechters en 1029 consuls nodig waren. Bovendien werden gespeeld.
379 wedstrijden tegen buitenlanders , waarvan er 155 werden gewonnen en 59 gelijk gespeeld ; de doelpuntencijfers waren : 939 voor en 983 tegen.
Als men dan nog weet dat aan 304 verenigingen toestemming werd verleend voor het spelen van seriewedstrijden , waaraan door 3.118 elftallen werd deelgenomen , kan men ten naaste bij zien , welk een omvang de voetbalwedstrijdsport in Nederland heeft aangenomen.
DE afdeling «overschrijvingen» behandelde 4882 aanvragen om voor een andere vereniging te mogen uitkomen.
Jammer dat men een kleine stijging waarneemt in het aantal uitgedeelde straffen , ofschoon dit cijfer zeker niet verontrustend is.
Ook de balans , de winst- en verliesrekening komen met astronomische grootheden voor de dag. Het eindcijfer van de balans stijgt tot een bedrag van f 854.521. De contributies en heffingen brachten elk bijna f 100.0000 op , de kampioens- en seriewedstrijden brachten aan de K.N.V.B.-kas een offer van bijna een halve ton , terwijl uit interlandwedstrijden werd ontvangen bijna f 122.000 en aan oefenwedstrijden bijna f 104.000. Het is wel eens aardig na te gaan hoeveel betalende toeschouwers de wedstrijden en oefenwedstrijden van het Bonds-elftal hebben bijgewoond. In totaal waren er dat 486.000 ; de thuiswedstrijden tegen Belgen en ( Noorwegen elk 68.000 Zodat oefenwedstrijden toch wel winstgevende affaires blijken te zijn. Aan salarissen werden uitgekeerd f 166.000, waarbij dan nog komen de sociale lasten en de pensioenpremies met een bedrag van f 44..000.zodat alleen de personeelslasten van de bond een uitgave vergen van ruim 200.000 gulden.
INDIEN men weet , dat de K.N.V.B.
van de recettes uit kampioenswedstrijden 10 procent voor zich opeist en leest , dat Blauw Wit aan de bond betaalde f 9.630, D.W.S. i 6.673, Heerenveen f 4.711, P.S.V. f 3.813 en Willem II f 3.794, dan kan men nagaan welke financiële baten een kampioenschap voor een vereniging betekent. De netto-ontvangsten van de interlandwedstrijden tegen België en Noorwegen bedroegen resp. f 55.703 en f 53.588.
Daartegenover maken de baten van de Nederland-België wedstrijd van het Zaterdagmiddagvoetbal met f 496, maar een pover figuur.
Doch genoeg. Met al deze cijfers voor ogen zijn we langzamerhand , in een sfeer , die eigenlijk bij een amateursstaat niet past. Naar onze mening leggen alle andere mededelingen , hoe interessant die ook zijn en die aan het jaarverslag van de grootste aller sportbonden een aardig cachet geven het bij deze cijfers af.


