
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : OPLUCHTING VOOR EXPORTEURS. Onze handel op Duitsland krijgt nieuwe kansen. Betalingspositie kan verbeteren

Van onze verslaggever

DEN HAAG. -

De nieuwe handelsovereenkomst met Duitsland , waarover wij gisteren in het kort berichtten , is voor ons land van bijzonder belang. Niet alleen kunnen we voortaan weer voor ongeveer 20 millioen dollar per maand naar West-Duitsland uitvoeren , ook zal zeer waarschijnlijk onze - de laatste tijd zo zwakke - betalingspositie in de Economische Betalingsunie er sterk door worden verbeterd. Bovendien is er , zo vernemen wij , een vlotte kans dat het met Duitsland in Januari 1951 gesloten handelsaccoord , dat nog nooit is getekend , nu snel ( zij het na enkele , voor ons niet onvoordelige , wijzigingen ) zal worden geparafeerd.
Sedert 1 Juni reikt Duitsland weer invoervergunningen uit. Wij kunnen het bemerken ! Over Mei was het nadelig saldo van onze handel met Duitsland 23 millioen dollar , over Juni nog maar zes millioen. We streven naar evenwicht , gelijk we voor de debacle aardig hadden bereikt.
De Duitse debacle heeft ons overigens een dikke strop bezorgd. De periode van October 1950 tot Juni 1951 heeft ons negentig millioen dollar gekost. Er kwam een nieuwe regeling , hierop neerkomend , dat als Duitsland meer dan 30 millioen dollar overhoudt hiervan 75 % ter beschikking aan invoervergunningen voor zwakke landen komt. Op 1 Mei kregen we uit dat potje 10 millioen dollar.
Op 1 Juni : Duitsland opent het loketinvoervergunningen weer. Op 15 Juni : na zes weken delibereren in Parijs komt er een regeling van de E.B.U. Het plafond van het door Duitsland in de komende maanden als redelijk op te brengen bedrag wordt gesteld op 170 millioen dollar. Volgende faze : touwtrekken om de verdeling.
Aan Nederland is gelijk gisteren kort is gemeld , toegewezen een invoer van 9,5 millioen dollar per maand aan gecontingenteerde en van 11,12 millioen dollar per maand aan goederen , waarvoor geen contingenten zijn bepaald.
Volgende stap : Nederlandse missie naar Bonn om over dat aandeel te praten.
Op papier zit die regeling nu goed in elkaar. De gecontingenteerde sector is ingedeeld in contingenten die aardig op de basis liggen van ons uitvoerschema naar Duitsland voor het begin van de moeilijkheden.
Men verwacht nu , dat ook het accoord van Januari 1951 ( het is nog wat bijgevijld ) wel zal worden getekend. In elk geval zal dat accoord , dat aanvankelijk 31 October zou aflopen , nu doorlopen ( met name ook voor de contingentenlijst ) met een wederzijdse opzegtermijn van drie maanden.
Conclusie : Nederland zit ( als er geen nieuwe rampen gebeuren ) voorlopig niet slecht. Onze uitvoer is naar waarde ongeveer die van 1950 en aangezien voor landbouwproducten de prijsstijgingen sedert dien niet zo sterk zijn geweest , zal het ook naar hoeveelheid nog wel meevallen.
En dat is meer dan men kon hopen , nadat op 20 Februari j.l. Duitsland de invoer zo ernstig belemmerde.


