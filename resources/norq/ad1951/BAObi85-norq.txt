
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : ARNHEM WORDT CENTRUM. Stroom voor gehele land

Nieuwsdienst Algemeen Dagblad

ARNHEM. -

De voortdurende overbelasting van de Nederlandse electriciteitscentrales , vooral gedurende de piekuren in de wintermaanden , heeft de electro-technici al heel wat hoofdbrekens gekost. Langzaam komt er thans enige vooruitgang , vooral wat de samenwerking tussen de verschillende centrales onderling betreft.
Zo is reeds geruime tijd geleden opgericht de organisatie S.E.P. ( Samenwerking Electriciteitsproductiebedrijven. ) Deze vereniging , die tot stand kwam dank zij het initiatief van prof. de Zoete van de n.v. Kema te Arnhem , is thans bezig met de bouw van één centrale post.
Hierdoor zal het in de toekomst mogelijk zijn de electriciteitsvoorziening van uit Arnhem te regelen. Men heeft reeds bereikt dat de electriciteitsbedrijven hun netten gingen koppelen , zodat men met het gezamenlijke ketel- en machinevermogen de vraag naar electrische energie in de toekomst hoopt te kunnen dekken.
Alleen ontbrak tot nog toe het centrale punt van waaruit kon worden geregeld op welke wijze de bedrijven elkaar kunnen helpen. Wanneer bijvoorbeeld Utrecht te weinig stroom heeft en Amsterdam of Nijmegen hebben over , dan zal het in de toekomst mogelijk zijn dat Amsterdam of Nijmegen ook aan Utrecht stroom levert , dit natuurlijk door een handeling op het centrale punt te Arnhem. Het nieuwe gebouw van S.E.P. verrijst thans op het terrein der n.v. Kema en nadert langzaam zijn voltooiing.



