
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Rukmini Devi

Van onze balletmedewerker

DEN HAAG. -

Het frÃªle figuurtje van Rukmini Devi is geladen met een hartstochtelijk vuur voor de danskunst van haar land India. En men kan zich dan ook voorstellen , dat zij een zeer belangrijk aandeel heeft gehad in het doen herleven van de oude tempeldans , de klassieke Bharata Natya. Een dans van grote schoonheid , die vroeger uitsluitend bij godsdienstige plechtigheden werd uitgevoerd. De oorspronkelijke tempeldanseressen waren echter in de loop der eeuwen teruggevallen tot een soort courtisanes , waardoor de dans een slechte reputatie kreeg.
Met het stichten van het culturele centrum Kalakshetra bij Madras in 1936 heeft Rukmini Devi , die een van de prominentste danseressen van India is , veel bijgedragen tot het in ere herstellen van de Bharata Natya. Maar zij is niet tevreden alleen het volk van India voor de schoonheid van deze dans te winnen.
Door haar optreden in de Westerse wereld wil zij ook begrip wekken voor de oude cultuur van India , waarvan de dans een van de belangrijkste vormen is.
Volgens de Indische normen draagt de danser even veel bij tot de menselijke verheffing als de priester. De dans moge sterk erotisch zijn ingesteld , de Bharata Natya kent geen vijandschap tussen het spirituele en het sexuele element.
Op uitnodiging van de Unesco maakt Rukmini Devi een tournee door Europa Zij doet geen enkele concessie aan de Westerse smaak , behalve wat de tijdsduur van de dans betreft. Kleding , voeten , handgebaren , ogen , gelaatsuitdrukking , alles spreekt een eiggen taal volgens vaste , eeuwenlang overgeleverde wetten. Muziek zang en het rhythmisch gerinkel van de gouden voetschellen vormen de begeleiding.
Op 10 September geeft Rukmini Devi een dansavond in Diligentia in Den Haag.


