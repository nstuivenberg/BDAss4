
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : CONSERVATIEF OF LABOUR. Toch belasting op overwinst

LONDEN ( Reuter ) -

Winston Churchill heeft in het verkiezingsmanifest van zijn conservatieve partij , dat gisteren is gepubliceerd , de verrassende mededeling gedaan , dat een conservatieve regering de belasting op overwinst zou handhaven voor de periode van de herwapening.
De algemene opinie is , dat hij daarmee de socialisten de wind uit de zeilen wil nemen , die zeggen , dat de conservatieven alleen de belangen van «big business» verdedigen.
Verder kondigt het manifest hervorming van het belastingstelsel aan , met name verlichting van belasting voor ondernemingen die haar winst voor een deel gebruiken om installaties te vernieuwen , en opheffing van de nationalisatie van de staalindustrie.
Over de buitenlandse politiek zegt het uit drieduizend woorden bestaande document niet veel , behalve , dat de conservatieve partij nog steeds gelooft in de mogelijkheid om met Rusland tot vreedzame samenwerking te komen.
Geld smijten De voornaamste aanval is gericht op de grote uitgaven van de Labourregering , welke hebben geleid tot een «buitensporige» devaluatie.
Churchill vraagt het Britse volk de socialisten de rug toe te keren , een einde te maken aan de klassenstrijd en het prestige van Groot-Britannië in het buitenland te herstellen.


