
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Burgeroorlog ie Siam duurde slechts twee dagen

BANGKOK. -

In Thailand ( Siam ) heeft twee dagen lang een burgeroorlog gewoed , die Vrijdag begon met de ontvoering van minister-president Phiboel Songgram door een eenheid van de marine. Dat was het sein voor zware gevechten tussen luchtmacht , leger en marine , welke gisterochtend zijn geëindigd met de onvoorwaardelijke vrijlating van de premier. De aanstichters van het marinecomplot zijn op de vlucht.
De Siamese luchtmacht heeft de marinebasis , die aan de rivieroever ligt tegenover Bangkok , zwaar gebombardeerd met het resultaat , dat Thailands grootste oorlogsschip , een kanonneerboot en een torpedobootjager thans zijn vernietigd. Premier Songgram heeft na zijn vrijlating via de radio een oproep tot de bevolking gericht om de kalmte te bewaren en de regering is de toestand in Bangkok weer geheel meester.
De ontvoering schijnt op touw te zijn gezet door rechtse elementen in de marine , in overeenstemming met de voormalige regent Pridi , die zich thans in China bevindt. Niet duidelijk is , of het een poging betrof om Siam , dat een pro-Westerse koers volgt , in handen van de communisten te spelen.
Pridi heeft weliswaar sterke communistische sympathieën , maar de rebellen bij de marine behoren vrijwel allen tot de rechterzijde. De ontvoering op Vrijdag is uiterst snel in haar werk gegaan. Premier Songgram stond op het punt om een door Amerika geschonken baggermolen in te wijden met een krans bloemen , toen een eenheid mariniers naar de loopplank stormde , hem een pistool in de rug duwde en de lijfwacht in bedwang hield. Phiboel Songgram liep onverstoorbaar , met een hand in zijn broekzak , voor zijn ontvoerders uit , die hem naar het marine-etablissement brachten.


