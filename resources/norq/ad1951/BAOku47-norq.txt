
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Schoenherstellers exposeren

Nieuwsdienst Algemeen Dagblad

DEN HAAG. -

Per jaar worden door 14000 schoenherstellers , waaronder 9500 zelfstandige ondernemers , 25 millioen paar schoenen hersteld , waarvoor 4 a 5 millioen kilogram leer wordt gebruikt.
Dit leert onder andere de tentoonstelling Het gulden voetspoor , die dit jaar weer ter gelegenheid van de tweejaarlijkse wedstrijd voor schoenherstellers in de Haagse Dierentuin wordt gehouden. Burgemeester Schokking heeft gisteren de tentoonstelling , waaraan ook een handelsbeurs is verbonden , geopend.
Op de tentoonstelling zijn enige zeer interessante historische inzendingen te bewonderen , terwijl de expositie vele staaltjes van opmerkelijk modern vakmanschap laat zien. De expositie heeft niet alleen ten doel de schoenherstellers over allerlei wetenswaardigs en nieuws in hun vak voor te lichten , maar beoogt ook het publiek goede wenken te geven over de wijze waarop het schoenwerk dagelijks moet worden onderhouden en wat het nuttige is van een goede schoenreparatie.
Een en ander is georganiseerd door het bureau Voorlichting van de vier bonden van schoenmakerspatroons.



