
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Verkiezingsmanifest van de Labourparty

LONDEN -

De Engelse Labourparty heeft een manifest opgesteld , dat de volgende maand zal worden voorgelegd aan de jaarlijkse conferentie te Scarborough.
Het bevat een program voor de komende algemene verkiezingen.
Het manifest keert zich tegen de roep om bewapeningsbeperking van de linkervleugel van de partij en roept op tot «vrede door kracht». Tegenover Bevans stelling , dat het bewapeningsprogram boven de draagkracht van Engeland uitgaat , stelt het manifest , dat «de last der bewapening door Engelands economie kan worden gedragen zonder te grote druk». Het manifest verwerpt de gedachte , dat oorlog onvermijdelijk is. Wel vormt Korea een ernstige waarschuwing , dat de Sovjetunie stappen zou kunnen ondernemen , die het gevaar van een Wereldoorlog in zich sluiten. De potentiële macht van de landen , die vrede wensen , overtreft verre al hetgeen de Sovjetunie en haar bondgenoten tegen deze landen op de been kunnen brengen , aldus het manifest.
Het behelst geen nieuwe , grote nationalisatieplannen.
Voor de binnenlandse politiek staat de Labourparty de volgende beginselen voor :
1. Geen particuliere winst of plaatselijk belang mag het nationale belang in de weg staan. Vele beperkingen moeten opnieuw worden ingesteld. De regering moet pal staan om monopolies af te schaffen.
2. Winstuitkeringen moeten bij de wet beperkt worden ; de belasting moet worden verhoogd voor de kleine minderheid , die inkomsten trekt uit particulier bezit.
3 De Labourparty moet stappen doen om inflatie tot de kleinste vormen terug te brengen , moet streven naar controle op de huren en handhaving van de voedselsubsidies ; de chaos op het gebied van de verdeling van fruit , groente en vis moet worden opgeheven.


