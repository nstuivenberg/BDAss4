
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : CIRRUS EN JUPITER. «Aanvallen» op Parijs en Brussel

PARIJS -

Drie reusachtige manoeuvres en voorbereidingen voor een vierde vulden gisteren land en lucht van West-Europa met meer soldaten en vliegtuigen , dan ooit werden verzameld sinds het einde van de tweede wereldoorlog.
Een luchtvloot van duizend jagers en bommenwerpers begon vandaag de oefening Cirrus met aanvallen op Parijs en Brussel. Cirrus wordt in Engeland ondersteund met de oefening Pinnacle van het Britse «Fighter Command» en Jupittr , de manoeuvres van de landstrijdkrachten in Duitsland , waaraan wordt deelgenomen door meer dan 160.000 soldaten.
Generaal Eisenhower verliet gisteren zijn hoofdkwartier in Fontainebleau om in Duitsland de operaties van nabij te volgen.
De commandant van de West-Europese luchtstrijdkrachten , lt. -generaal Norstadt , die de oefening Cirrus leidt , was gistermiddag op het vliegveld Twenthe , dat op het ogenblik is bezet door een «wing» vampire-straalvliegtuigen van de R.A.F. Ook de Britse minister van luchtvaart , Henderson , was op het vliegveld.
In Duitsland hebben Franse en Amerikaanse troepen op de Oostelijke oever van de Rijn zeven bruggehoofden gevormd.
Pontonniers begonnen terstond bruggen te bouwen. Franse parachutisten werden neergelaten ten Noorden van Karlsruhe en ten Oosten van de Rijn.


