
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : AANWINST VOOR DELFZIJL. Nieuwe werven en dokken.

Nieuwsdienst Algemeen Dagblad

DELFZIJL -

Volgende maand waarschijnlijk zal het eerste schip getrokken kunnen worden op de helling van de nieuwe reparatiewerf van gebr. Sander te Delfzijl. Zij is gelegen aan het Eemskanaal bij de voormalige spoorbrug. Op het ogenblik is men bezig in de dijk van dit kanaal een doorgang te maken naar de werfhaven.
Met de bouw van deze electrische dwarshelling werd verleden jaar November een begin gemaakt. Zij zal bestaan uit zestien betonbanen , die elk zijn berekend op een veilige belasting van 120 ton. Coasters met 600 ton lading behoeven niet eerst te worden gelost voor zij op de helling gaan. De diepgang boven de hellingwagens bedraagt 3.25 meter , zodat er de grootste schepen van dit type kunnen worden gerepareerd. Bij de werf komt ligplaats voor tien kustvaarders.
Het is mogelijk op de helling zes schepen tegelijk onderhanden te nemen.
Naast deze reparatiegelegenheid is een modern ingerichte nieuwbouw-werf geprojecteerd , die te zijner tijd de bestaande werf van gebr. Sander zal vervangen.
Deze werf krijgt een kadelengte van 160 meter.
Er achter zijn bovendien nog twee gegraven dokken geprojecteerd , zodat ook grotere dan alleen kustvaartuigen in reparatie kunnen worden genomen. Het complex ligt circa 600 meter verwijderd van de zeehaven van Delfzijl.



