
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : H. ten Hoff daagt Joe Louis uit

De Duitse bokser Hein ten Hoff , die Zondag de Europese zwaargewichttitel won in een gevecht met de Engelsman Gardner , heeft Joe Louis voor een wedstrijd om het wereldkampioenschap uitgedaagd.
Ten Hoffs manager , Kirsch , heeft de British Boxing Board of Control , welke organisatie Joe Louis als wereldkampioen beschouwt , verzocht de nieuwe Europese kampioen als uitdager aan te wijzen.
De manager van Ten Hoff deelde later mede dat hij ook een brief geschreven heeft aan de New Yorkse bokscommissie , waarin hij als zijn mening te kennen geeft dat de ontmoeting Charles-Walcott geen titelgevecht was , maar een voor-wedstrijd. Hij heeft de bokscommissie verzocht het nodige te doen , opdat een ontmoeting tot stand komt tussen Walcott , die in Amerika als wereldkampioen wordt erkend , en Ten Hoff.
op voorwaarde dat de winnaar van deze wedstrijd uitkomt tegen Joe Louis , die door de Britse boksbond als wereldkampioen wordt beschouwd.



