
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Adenauer ontving officiële boodschap. Minder officieel maar hardnekkig is de communistische invitatie

BONN ( Reuter en A.P. ) -

Amerika , Engeland en Frankrijk hebben bij monde van hun Hoge commissarissen West-Duitsland formeel uitgenodigd om als gelijkwaardig deelgenoot troepen te leveren voor de verdediging van Europa. Men is gisteren de gehele dag in besloten vergadering bijeen geweest met kanselier Adenauer en diens directeur voor buitenlandse zaken prof. Hallstein , in de residentie van André Francois Poncet , de Franse Hoge commissaris.
De residentie ligt op een heuvel , die uitzicht biedt over de Rijn bij Remagen.
De enige weg , die er heen leidt , werd bewaakt door gewapende gendarmes.
Het feit , dat de conferentie hier werd gehouden in plaats van op het hoofdkwartier van de Hoge commissaris te Bonn ziet men in West-Duitsland als symbolisch voor de wil der drie geallieerden om de status van «bezet land» te beëindigen.
Kanselier Adenauer heeft kennis kunnen nemen van de besluiten , welke de Grote Drie te Washington hebben genomen en welke voorzien in een omzetting van het bezettingsstatuut in een voorlopig vredesverdrag. De onderhandelingen daarover zijn thans geopend met de officiële uitnodiging om deel te nemen aan het Europese leger , een stap , die zou moeten samenvallen met het tot stand komen van het «vredescontract».
Intussen geven de Oostduitse politici hun campagne voor «vrije en geheime verkiezingen in geheel Duitsland» , waarmee zij de Westduitse bondsrepubliek buiten de defensie van het Westen willen houden , nog niet op. Voor het eerst hebben de communistische kranten in Oost-Berlijn de volledige tekst van een rede van kanselier Adenauer opgenomen , weliswaar met een begeleidende commentaar , waarin Adenauer een «verrader van het Duitse volk» werd genoemd.
De voorzitter van het Oostduitse parlement had Zaterdag aan de Westduitse pers verzocht de volledige tekst te publiceren van de voorstellen tot herstel van de Duitse eenheid.
Deze voorstellen hebben in West-Duitsland meer effect dan men er van had verwacht. Dr. Hermann Ehlers , voorzitter van het parlement te Bonn , heeft de voorstellen «zeker de moeite van het overwegen waard» gevonden. Dr. Ehlers is een vooraanstaand lid van de christen- democratische partij van dr. Adenauer.
Hij wees er echter op , dat al- Duitse verkiezingen geen breuk tussen West-Duitsland en het Westen zouden betekenen.
Integendeel , aldus dr. Ehlers , wij wensen het Westen te versterken door geheel Duitsland binnen zijn kring te brengen.
Duitsland als geheel is immers een Westelijke staat en behoort tot het Westen.
Een neutraal Duitsland zou een vacuüm tussen Oost en West zijn.


