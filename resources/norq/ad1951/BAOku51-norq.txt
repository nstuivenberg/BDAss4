
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Kleedkunst voor de Nederlandse vrouw

Nieuwsdienst Algemeen Dagblad

Aan een der Amsterdamse grachten heejt de couturière Tonny Waagemans een oud patriciërshuis op een originele manier als móde-salon ingericht.
Wie de brede eiken voordeur binnengaat wordt reeds dadelijk geboeid door tientallen kleine sierlijkheden der mode , die schijnbaar nonchalant maar in werkelijkheid met-een verfijnd raffinement in het tot «boutique» ingerichte souterrain prijken.
Sierlijke blousjes van kant en ragfijne organdie , hoedjes die zo uit Parijs lijken verdwaald , corsages van bloemen in aparte tinten , die zelfs het eenvoudigste jurkje tot een creatie kunnen maken en handschoentjes van doorzichtige georgette of warm glanzende fluweel verrassen er de bezoeksters.
Tonny Waagemans geeft wat zij ontwerpt een persoonlijk accent. Zij verliest daarbij echter niet uit het oog dat in Nederland ontworpen kleding in de eerste plaats voor de Nederlandse vrouw draagbaar moet zijn.
In hotel De Twee Steden in Den Haag , toonde deze couturière gisteren haar winter-collectie en er bestond veel belangstelling voor.
Zoals ook de Parijse mode-ontwerpers dat doen , neemt Tonny Waagemans elk seizoen een bepaald thema als uitgangspunt voor wat zij creëert en ditmaal vond zij haar inspiratie in het vogelrijk.
Uit de nieuwe stoffen-sortering van «bekende Soieries» koos zij ditmaal bij voorkeur die weefsels , die in kleur en type aan de vederdos van vogels herinneren.
Diepe , donkere tinten met changeant- effect in zwart-groen als de tooi van een pauw , in zwart-blauw zoals de vlerken van een zwaluw troffen wij aan in haar winter-palet.
De warme bruine en groene tinten die voor de fazant typerend zijn en de zacht beige naar roodbruin overhellende kleuren van de sierlijke paradijsvogel brachten in dit kleurengamma een rijke afwisseling.
De modellen van deze stoffen vervaardigd kregen om geheel in stijl te blijven «détails en plumes» zoals geestige vleugelkragen , sierlijke pauwstaart- draperieën en zakjes die door hun levendigheid een tailleur , mantel of wollen robe een dynamisch accent geven.
De garneringen verrieden telkens weer de speelse fantasie van de ontwerpster.
Wat hier werd getoond was , hoewel apart en van een bijzondere élégance , voor de Nederlandse vrouw niet onbereikbaar. Integendeel , bij de boutique-modellen kwamen creaties voor , die een wensdroom vormen van menige vrouw en desondanks bleven binnen haar kledingsbudget.


