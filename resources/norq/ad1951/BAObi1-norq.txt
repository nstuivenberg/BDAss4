
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Gediplomeerde chauffeurs

Van onze verslaggever.

ROTTERDAM. -

Van de 271 chauffeurs , die de tien examencommissies van de E.V.O. dit jaar in Zuid Holland aan de tand hebben gevoeld , zijn er 138 in het bezit van een diploma gekomen. Het doel van deze examens , die voor de vierde keer in drie jaar werden afgenomen , is uitsluitend vakbekwame chauffeurs van de bedrijven , die hun eigen vervoer verzorgen , op de weg te hebben. Zij worden na een cursus van zes maanden onderzocht op hun kennis van motortechniek , verkeersveiligheid en transportbekwaamheid.
De diploma's werden Zaterdagavond uitgereikt tijdens een bijeenkomst in de cantine van Van Nelle , te Rotterdam.
De chauffeur A. Blankenstein , uit Vlaardingen , was met 29 punten , op een maximum van dertig , de beste.

