
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : DILEMMA. Atoomspion loopt vrij rond. Zijn arrestatie zou geheimen openbaren

Nieuwsdienst Algemeen Dagblad

WASHINGTON. -

Een man die zeker even gevaarlijk is als de tot veertien jaar veroordeelde atoom-geleerde Klaus Fuchs loopt vrank en vrij in de Verenigde Staten rond. Hij weet heel veel af van de geheime procédé's voor de vervaardiging van een atoom-bom , heeft een deel van zijn kennis verrader , aan de Russen , men weet dat heel goed , kent zijn naam en adres - en kan hem niet arresteren en terecht doen staan.
De kwestie is , dat de man dingen weet - en verraden heeft - die nog niet aan de openbaarheid mogen worden prijsgegeven. Bij een proces zou het bewijsmateriaal ter tafel moeten worden gebracht en iedereen zóu kennis kunnen nemen van zaken , waarmee het hoogste landsbelang is gemoeid. In Amerika kan men namelijk de zaak tegen een burgerlijke spion niet met gesloten deuren behandelen.
De spion wordt natuurlijk door de federale recherche voortdurend in de gaten gehouden. Zodra de geheimen die bij een proces ter tafel zouden kunnen worden gebracht , worden afgevoerd van de geheime lijst , slaat de F.B.I. toe.
Tot op dat ogenblik echter is zij machteloos.



