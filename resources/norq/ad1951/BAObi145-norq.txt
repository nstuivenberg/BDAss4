
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : Hoogovens niet bevreesd voor Duitse concurrentie

AMSTERDAM. -

In de gisteren gehouden vergadering van aandeelhouders der Kon. Ned. Hoogovens en Staalfabrieken te IJmuiden zijn de jaarstukken over het afgesloten boekjaar goedgekeurd , evenals de bekende dividendvoorstellen.
In de hierna volgende vergadering van certificaathouders heeft de heer ir AH Ingen Housz , president-directeur , gezegd , dat de Belgische staalprijzen aanzienlijk hoger zijn dan de Nederlandse omdat de Belgen een veel grotere winst nemen dan de Nederlanders.
In Nederland wordt meer overleg gepleegd met de regering en wordt gestreefd naar prijzen , die in verband met de kosterijs als redelijk kunnen worden beschouwd.
In BelgiÃ« tracht men de hoogste prijs , die op de wereldmarkt mogelijk is , voor het staal betaald te krijgen. We moeten oppassen , dat de kleine landen ten aanzien van het plan-Schuman niet aan het kortste eind trekken , aldus de heer Ingen Housz.
Van Duitse zijde is geen concurrentie te verwachten , omdat er geen reden voor is aan te nemen , dat de Hoogovens bij de Duitse industrie ten achter staan. De ligging van IJmuiden is voor de aanvoer van buitenlandse ertsen gunstiger dan voor de Duitse ondernemingen. Aan de andere kant zijn de lonen in Duitsland lager dan hier te lande.



