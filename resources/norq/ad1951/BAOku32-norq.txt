
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : Nieuwe seizoen van Haagse Comedie

DEN HAAG. -

De Haagse Comedie begint het nieuwe seizoen met twee toneelstukken , die een kijkje geven in het vreemde wereldje van spelers , acteurs en schrijvers , van fantasie , planken en inspanning.
In de eerste week van September wordt opgevoerd het dwaze Interdit au Public van Roger Dornès en Jean Marsan , waarin o.a. Cees Laseur en Fie Carelsen de dolste verwikkelingen in de coulissen van een Parijs theater ten tonele zullen voeren. Regie : Cees Laseur.
Twee weken later volgt dan de , première van het nieuwste ( en waarschijnlijk beste ) stuk van de ook hier te lande bekende Amerikaanse schrijver Clifford Odets. In dit stuk , The Country Girl , wordt op dramatische wijze de moeizame geboorte van een Broadway-première behandeld. De titelrol wordt door de naar Den Haag teruggekeerde en j thans geheel herstelde actrice Myra Ward gespeeld. Paul Steenbergen heeft , naast de regie , de rol van de begaafde , drankzuchtige acteur op zich genomen , terwijl Kees Brusse zijn Haagse debuut maakt in dit stuk in de rol van de jonge , fanatieke regisseur.
Beide stukken , in welke veel toneeljargon gebezigd wordt , werden door Cees Laseur vertaald.


