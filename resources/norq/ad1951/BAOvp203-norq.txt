
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : FOOIEN GEEN FOOIEN MEER. Vraagstuk : behoort muziek al of niet hij de consumptie ? . Ondanks de bonnen een conflict

Nieuwsdienst Algemeen Dagblad

ROTTERDAM. -

In De Gastronoom te Rotterdam is een ernstig verschil van mening gerezen over de berekening van het bedieningsgeld. Zaterdagavond liep de - wederzijdse - ontevredenheid zo hoog , dat zeven diensters de zaak verlieten. Het personeel zegt , dat het ontslagen is - de eigenaar zegt , dat - op één na - de dames eigener beweging zijn vertrokken.
De restauranthouder vertelde ons , dat sedert de invoering van de vastgestelde berekening van een percentage voor bediening , herhaaldelijk bleek , dat de diensters verzuimden aan de cliënten mee te delen , dat de afrekening inclusief bedieningsgeld was. De cliënten gaven dan doorgaans 10 tot 15 pct. boven het bedrag , zodat er dus bijna 35 pct.
voor bediening werd gerekend.
Het personeel kreeg toen het voorschrift voortaan bonnen te schrijven van de verteringen. Op elke tafel ligt een lijst , waarop de prijzen netto en met berekening van fooi vermeld zijn. Bovendien hangt in het restaurant een groot aantal biljetten , waarop met kapitale letters wordt verzocht geen fooien te geven , omdat er 15 pct. is berekend in de consumptieprijzen.
Nog was de zaak niet in het reine , want wanneer er muziek ten gehore wordt gebracht , stijgen de consumptieprijzen met 10 cent. De diensters rekenden : nettoprijs plus 10 cent , waarboven 15 pet. bedieningsgeld.
De eigenaar verlangt , dat wordt afgerekend : nettoprijs , waarboven 15 pct. en dan plus 10 cent. Zijn aanmerking hierover deed blijkbaar de emmer overlopen.
De diensters hebben hun recht gezocht bij de afdeling Rotterdam van de Nederlandse Bond van hotel-, restaurant- en cafépersoneel. Zij zijn bereid onder ede te verklaren , dat zij ontslagen zijn. Overigens meent deze bond , dat het personeel in zijn recht staat , wanneer het 15 pct. berekent van de consumptieprijs plus 10 cent. wanneer er muziek , wordt gemaakt. De restauranthouder betoogt , dat hij in de eerste plaats dient te waken voor de belangen van zijn cliënten.


