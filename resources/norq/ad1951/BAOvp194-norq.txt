
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : Brits-Egyptische toenadering. Morrison hield Kairo deelneming aan het Atlantische Pact voor

ALEXANDRIE. ( Reuter ) -

Egypte en Groot-Britannië staan op het punt tot een overeenkomst te komen , welke de slechte verhouding tussen beide landen zal verbeteren. Nahas Pasja , de Egyptische premier , heeft zijn kabinet meegedeeld , dat er in de betrekkingen met Engeland «een keer ten goede is gekomen.» Kairo en Londen zijn reeds sedert geruime tijd in een dispuut gewikkeld over de legering van Britse troepen aan het strategische belangrijke Suezkanaal en over de status van de Soedan. Egypte wil de Britten zien vertrekken en de Soedan onder de Egyptische kroon brengen.
De laatste maanden heeft men te vergeefs naar een oplossing gezocht en Egypte dreigde zelfs het vriendschapsverdrag van 1836 op te zeggen.
Minister Morrison ondernam verleden week een nieuwe stap door Egypte te verzoeken dat niet te doen. Tevens heeft hij Egypte kennelijk gewezen op de plannen om het land , evenals Griekenland en Turkije , bij het Atlantische pact te betrekken.
Gebeurt dat , dan zal men daarmee op indirecte wijze het geschil over de Britse bezetting kunnen oplossen.



