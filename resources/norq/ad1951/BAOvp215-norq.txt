
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Oude wijn in nieuwe zakken. Stahlhelm herrezen. SYMPTOOM VAN HERLEVING VAN DE OUDE GEEST

KEULEN ( Rrt. )

De Duitse Stahlhelm - de organisatie van oudstrijders , die intertijd is samengesmolten met de bruinhemden van Hitlers SA. - is herrezen. In een kamer op de bovenste verdieping van een door bommen beschadigd huis te Keulen heeft zij zich aan de pers voorgesteld met een programma van twaalf vage punten , waaruit echter één wens duidelijk naar voren komt : West-Duitsland moet weer een geüniformeerde jeugdorganisatie hebben , welke dient te worden geoefend in het hanteren van lichte wapens. Degene , die als woordvoerder voor de herleefde Stahlhelm optrad , beweerde , dat er reeds een kern van zevenduizend jongelieden bestaat.
Hij wilde liever anoniem blijven , maar naast hem , onder de vlag van het keizerlijke Duitsland , met de kleuren rood-wit-zwart , zaten de nieuwe leiders van de Stahlhelm : de ex-sergeant Carl Simon en Hanns Lehmann.
De anonymus bleef echter het woord voeren. Hij zette uiteen , dat de nieuwe Stahlhelm buiten de partijen staat , maar wel politiek is , waarin zij dus verschilt met de talrijke zusterorganisaties van oud-strijders.
In het programma komen zinnen voor als : «Wij steunen de Westelijkchristelijke cultuur en beschaving» , maar het woord «democratie» wordt er nergens in genoemd. Toen hem werd gevraagd , of hij wat duidelijker wilde zijn , antwoordde de woordvoerder kort : Onze practische taak is het bolsjewisme te bestrijden.
Punt zes van het program is : De Stahlhelm zal niet werkeloos toezien indien aan de staat vijandige machten de vrede , orde en veiligheid in gevaar brengen. De Stahlhelm , die reeds voor de oorlog een para-militaire groepering met politieke aspiraties was , gesteund door de Pruisische Jonkers en generaals , blijft goede punten in het naziregiem zien , zoals het verwerpen van het vredesverdrag van Versailles , dat het «bestaan van Duitsland heeft beperkt».
De journalisten kregen tenslotte te horen , dat er nooit Duitse soldaten voor de defensie van Europa zouden zijn te vinden , indien er nog kameraden van hen in buitenlandse gevangenissen zijn. Het tribunaal te Neurenberg had geen rechtsgrond gehad , want het was aan het Duitse volk om recht te spreken over Duitsers , die van oorlogsmisdaden waren beschuldigd , niet aan buitenlanders.
Bij deze woorden van de nieuwe Stahlhelm sluit zich geheel aan een proclamatie van een generaal uit de vroegere Duitse Wehrmacht , die zegt , dat de veteranen uit de laatste oorlog alleen in Eisenhowers leger zullen vechten , indien alle «kameraden» , die thans straffen voor oorlogsmisdaden uitzitten in geallieerde gevangenissen , worden vrijgelaten. De proclamatie is volkomen gesteld in de v o rm van een «dagorder» en overal in West-Duitsland aangeplakt. Zij is getekend door kolonel-generaal Hans Friessner.


