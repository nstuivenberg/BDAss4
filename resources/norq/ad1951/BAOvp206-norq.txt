
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Bevan begraaft de strijdbijl

LONDEN ( Reuter ) -

De strijdbijl tussen Clement Attlee en Aneurin Bevan , de linkse «rebel» in de Labourpartij , is begraven. Op een vergadering van het partijbestuur heeft Bevan trouw geholpen bij het voorbereiden van de socialistische verkiezingscampagne. Wat er onder het vredige oppervlak moge borrelen en koken , hoeveel onvriendelijke woorden er mogen worden gedacht , de atmosfeer op de bestuursvergadering werd beschreven met de woorden : Vrede , volkomen vrede. - De jaarlijkse partij conferentie te Scarborough zal van vijf dagen tot twee-en-een-halve dag worden ingekort en Maandag beginnen. Ook daar zal alles pais en vree zijn , want de honderden ontwerp-resoluties over de stijgende kosten van het levensonderhoud en dergelijke kwesties zijn geschrapt. Zodra deze conferentie voorbij is , beginnen de conservatieven met een offensief op grote schaal.


