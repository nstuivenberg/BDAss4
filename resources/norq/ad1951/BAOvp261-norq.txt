
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Sportleraar de dupe. Valse aanklacht van zangeres

Nieuwsdienst Algemeen Dagblad

AMSTERDAM. -

Dezer dagen werd de Amersfoortse gymnastiekleraar en tevens leider van de Veluwse Boerendansers , W. L. de G. , gearresteerd , verdacht van diefstal ten nadele van dit gezelschap.
Thans is gebleken , dat zijn arrestatie berustte op een valse aanklacht van een zangeres uit Bussum. Zij meende aanspraak te kunnen maken op een hogere gage en toen dit haar op zakelijke gronden werd geweigerd , heeft zij in een aanklacht een aantal beschuldigingen geuit aan het adres van W. L. de G.
Bij onderzoek door de Officier van justitie te Zutfen , is duidelijk komen vast te staan , dat de heer De G. nimmer enig onrechtmatig voordeel heeft getrokken uit de zomeravondfeesten. De officier heeft na inzage van het dossier de zaak dan ook terstond geseponeerd en de heer De G. in vrijheid gesteld.
Zowel de Veluwse Boerendansers als de heer De G. hebben tegen de Bussumse zangeres een klacht ingediend.


