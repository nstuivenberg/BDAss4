
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Haven v. Houston wordt verbeterd. Kosten : 80 millioen

Van onze correspondent

HOUSTON -

Op een openbare bijeenkomst heeft generaal W. F. Heavey , directeur van de haven van Houston , uiteengezet , dat het als een nationaal levensbelang en verdedigingsmaatregel moet worden gezien , om de haven te verbeteren en het scheepvaartkanaal uit te diepen tot 40 voet. Dit is de minimumdiepte om de nu in aanbouw zijnde supertankers te kunnen ontvangen. Op het ogenblik is men bezig het kanaal te verdiepen van 34 tot 36 voet.
Tot het verbeteringsprogramma van deze , de belangrijkste petroleumhaven van de Verenigde Staten , zal ook behoren de bouw van een nieuw bassin , waarin de grote tankers kunnen liggen en draaien.
Verder het verwijden van het kanaal op verscheidene punten , de aanleg van een dam en het vergemakkelijken van acht bochten in het kanaal om gevaren voor de scheepvaart weg te werken. Tezamen zullen deze projecten  f  80 millioen vergen.
De haven verwerkte vorig jaar in totaal 42 millioen ton ( waarvan 32 millioen ton petroleum ) een nieuw record. Alleen New York heeft in de Verenigde Staten een grotere omslag van goederen. In de eerste vier maanden van dit jaar verwerkte Houston 18.7 pct , meer dan in 1950, in April alleen zelfs 23 pct , meer , dan in dezelfde maand van het vorige jaar.


