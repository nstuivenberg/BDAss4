
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : De oogst van het weekeinde. Steeds verkeersongevallen. Vierjarig meisje in spel omgekomen

Nieuwsdienst Algemeen Dagblad.

DELFT. -

Op de Nieuwe Rijksweg ten Oosten van Delft is Zaterdagavond een ernstig ongeluk gebeurd. Een personenauto , bestuurd door de 38-jarige vertegenwoordiger Van H. uit Rotterdam , raakte na het inhalen en passeren van een andere auto dwars over de weg , schoot door de heg , die de twee rijbanen scheidde en kwam in aanrijding met een z.g. stationcar van het Rode Kruis , afkomstig uit Den Haag.
Bij de aanrijding , die daarop volgde , werd het vierjarig dochtertje van de familie Van H.
gedood. De heer en mevrouw Van H. werden zwaar gewond. Hun toestand is zeer ernstig. Gisteravond waren zij nog niet in staat een verklaring af te leggen , zodat de politie nog steeds in het duister tast omtrent de oorzaken van het ongeluk.
Volgens geruchten zou de heer Van H. zijn dochtertje op de schoot hebben gehad , toen het ongeluk gebeurde , maar er bestaat daaromtrent nog geen zekerheid.
Een motorrijder schijnt getuige te zijn geweest van het ongeluk , maar hij heeft zich , ondanks een oproep per radio , nog niet gemeld.
De bestuurder van de Rode Kruis wagen bleef ongedeerd.

Gistermiddag omstreeks half vijf is een personenauto met vier inzittenden uit Valkenswaard nabij Weert door tot nog toe onopgehelderde oorzaak in de Zuid- Willemsvaart gereden. Een der inzittenden is daarbij om het leven gekomen.
Het is de 32-jarige gehuwde A. van Huykelom uit Borkel en Schaft. De auto heeft een salto gemaakt , voordat hij in het kanaal terecht kwam. De drie andere inzittenden hebben zichzelf kunnen redden.
Omstreeks het middernachtelijk uur Zaterdagnacht kwam een personenauto met vrij grote snelheid van de richting Tilburg gereden. Juist voorbij de Delmerweg , waar de weg een flauwe bocht maakt , is de auto met de vier inzittenden recht door gereden. Met een hevige klap botste men tegen enkele aldaar staande palen. Een der zware lichtmasten knapte af.
Drie der inzittenden liepen lichte verwondingen op , doch de twintigjarige mejuffrouw M. wonende te Tilburg moest met een schedelbasisfractuur in het St.
Elisabethsziekenhuis worden opgenomen.

Op de onbewaakte overweg bij Breezand is Zaterdagmiddag de ongeveer vijftigjarige J. Rueck uit Den Helder door een trein gegrepen. Het slachtoffer overleed ter plaatse.

Op de Rijksweg tussen Zaltbommel en Hedel vlogen gisteravond twee personenauto's in volle vaart op elkaar.
De gevolgen waren vreselijk. Van de uit de richting Utrecht komende auto , welke werd bestuurd door de heer B.
uit Roermond , werden de 56-jarige mevr. B. en haar veertienjarig dochtertje levensgevaarlijk gewond. De 59-jarige heer B. werd licht gewond.
De bestuurder van de andere wagen , die uit de richting Den Bosch kwam , de heer O. uit Rotterdam , werd eveneens levensgevaarlijk gewond. Zijn medepassagiere , mej. Van M. uit Den Haag , kwam er beter af en werd slechts licht gewond.
Dokter Brouwers uit Hedel en de juist passerende arts van het luchtwapen J. G.
van Steinvoorn verleenden de eerste hulp , waarna alle slachtoffers met Rode Kruisauto's naar het Groot-Ziekengasthuis in Den Bosch werden vervoerd. Voor het leven van de drie zwaar gewonden wordt gevreesd. Mej. Van M. kon na verbonden te zijn het ziekenhuis weer verlaten.
Beide auto's werden verbrijzeld.
Het ongeluk is waarschijnlijk te wijten aan de gladheid van de weg.

Kader : Politieman over :

Verkeersmoeilijkheden in de grote steden

Naar aanleiding van aan het Algemeen Dagblad gezonden brieven , waaruit een verhoogde belangstelling voor bepaalde aspecten van het verkeersbeeld in onze grote steden bleek , vonden wij hoofdinspecteur K. J. Muller , chef van de Rotterdamse verkeerspolitie , bereid zijn visie op een en ander te geven. Op pag. 7 vindt men een algemene beschouwing over de moeilijkheden in het bijzonder in het stedelijk verkeer.
In een volgend artikel zal meer speciaal het werk van de politie worden behandeld.



