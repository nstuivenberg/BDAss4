
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : BILJARTBOND JUBILEERT. Massa-tornooi met 270 deelnemers en drielanden-tornooi

Van onze correspondent

AMSTERDAM. -

De op 17 September veertig jaar bestaande Nederlandse biljartbond heeft de gelukkige gedachte gehad , om voor zijn dertienduizend leden een evenement te organiseren , dat zonder meer uniek kan worden genoemd.
Want op 8 en 9 September zullen op vier plaatsen te Amsterdam - Dubois , Parkhotel , Suisse en De IJsbreker - niet minder dan 270 deelnemers zich , vereend in het jubileum-tornooi , over de groene lakens buigen.
De heer Chr. J. Bolle , penningmeester van de jubileum-commissie , kon gisteren verklaren , dat ieder lid van de N.B.B. , van de grootste matador af tot de bescheiden vijfde klasse librespeler toe , de kans heeft gehad , om te behoren tot de uitverkorenen , die op kosten van deze speciale commissie drie dagen te Amsterdam kunnen vertoeven. Kosten , die bij elkaar ongeveer twaalfduizend gulden belopen en die de verenigingen , zaalhouders en spelers in de afgelopen maanden vrijwillig bijeen hebben gebracht.
De grote zilveren Horecaf-beker zal dit keer eens niet naar een der groten gaan , maar naar de winnaar in de laagste klasse.
Maar de jubilerende biljartbond doet meer. Van 12-15 September zal zij een invitatie drielanden-tornooi , Frankrijk- België-Nederland , organiseren in Kras.
op driebanden en kader 47-2. Voor Frankrijk komen uit Lagache , Lacroix , Galmiche en Chassereau ; voor België zijn het Vingernoedt , Dessart , Gabriëls en Van Hassel en Nederland treedt aan met Kok.
Sweering , Van de Pol en De Ruyter.
Daarbij zullen bovendien nog op Zaterdagavond 15 September Van Hassel en De Ruyter een vriendschappelijke revanche houden van het libre-kampioenschap te Luik en zal Gabriëls zijn krachten meten met Van de Pol.
Voor het eerst in Nederland geeft ook de wereldkampioen René Vingerhoed ! een demonstratie van de z.g. fantaisie classique. En als dit alles achter de rug is , houdt het bondsbestuur op 16 September een receptie in het Victoria-hotel , waar 's avonds de Oudejaarsavond van de N.B.B. met een diner wordt gevierd , waarbij dan ongetwijfeld er aan zal worden herinnerd , hoe de voor 1911 jaarlijks gevoerde strijd om de zilveren lauwerkrans heeft geleid tot het oprichten van de bond door de 's-Gravenhaagse BC de Groningse B.C. , de Friese B.C. ( Leeuwarden ) en Kras ( Amsterdam ) .


