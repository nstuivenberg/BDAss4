
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Boekwinkel. Romantiek en Kitsch

Somerset Maugham heeft een terecht verdiende reputatie als auteur van boeken , die , om welke reden dan ook steeds het lezen ruimschoots waard zijn.
Zijn thans bij de uitgeverij P. N. van Kampen en Zn. in Nederlandse vertaling verschenen « Theater » bevestigt die reputatie in alle opzichten. Trouwens het gegeven : een actrice , die op haar 46ste jaar met de perikelen van een niet te stuiten materiële amoureusheid te worstelen krijgt , is reeds een opmerkelijke vondst , welke door Somerset Maugham op originele wijze is behandeld waardoor de ontwikkeling van de situatie ver uit gaat boven het platvloerse niveau , waarop zulk een situatie zo gemakkelijk terecht komt.
Het is een kostelijk mengsel geworden van romantiek en diep indringende ontleding van menselijke overwegingen en dat alles in de sfeer van het toneel en de toneelmatigheid , een decor , dat zoals steeds , mits goed behandeld , een grote aantrekkelijkheid heeft. Neem daarbij de uitnemende verteltrant van de schrijver en ge zult kennis maken met een roman , waarmede gij na één lezing zeker niet afgedaan zult hebben.
Rex Warner , op de flap door de uitgever , de Engelse Kafka geheten , is ongetwijfeld een grappenmaker en een bekwaam schrijver. Hij heeft kans gezien in zijn boek «De Wilde Ganzenjacht» ons gedurende een groot aantal bladzijden van de ene mallotige schets naar de andere mee te sleuren. Het zijn droombeelden , die naar Freudiaans recept een vage en indirecte relatie hebben met de wereld , waarin wij leven , of waarin wij gaarne zouden willen leven In dat mengelmoes van dromen en wensdromen spelen het sadisme en een ietwat plompe sexualiteit een grote rol. Dat alles wordt overgoten met een idealistisch sausje. dat ten slotte zo sterk Wijkt dat al het atavisme er in verdrinkt.
Tegen het slot. als het goede «natuurlijk» zegeviert wanen wij ons terecht gekomen in de bekende vechtromans waarin de dappere detective en zijn trouwe helpers ondanks reeksen doden en enorme gevaren in ijzeren kelders en dood drukkende luiken ( U kent het recent van wijlen de heer Wallace !) toch over het boosdoenersgebroed weet te zegevieren. Daarmede zijn wij dan midden in de kitsch terecht gekomen. Het heeft ons moeite gekost door dit product ( Uitgave Wereldbibliotheek ) heen te komen en wij vragen ons af of deze al te wilde jacht op uit het onderbewustzijn opborrelende rariteiten. de waardering waard is. welke sommigen voor Warners product hebben geuit.


