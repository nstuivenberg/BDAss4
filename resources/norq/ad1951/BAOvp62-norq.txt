
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Overeenstemming bij Nederlands-Duitse handelsbesprekingen

BONN. -

De Nederlandse ambassade te Bonn heeft gisteren bekend gemaakt , dat overeenstemming is bereikt over een basis voor de Nederlands- Duitse handel tot het einde van dit jaar.
De uitwisseling van goederen zal tot 31 December voortgang vinden langs de lijnen van het bestaande handelsverdrag en binnen de maandelijkse limiet van 9.500.000 dollar , die is vastgesteld door de O.E.E.S.
Door de onderhandelaars is een lijst van producten opgesteld , die rekening houdt met factoren als seizoenhandel.
Voorts zijn methoden besproken om de geliberaliseerde handel te houden binnen de maandelijkse limiet van de O.E.E.S. ten bedrage van 11.120.000 dollar.
De beperkingen , gesteld op de handel van West-Duitsland met de landen van de Europese betalingsunie zullen in September door de O.E.E.S. opnieuw worden bekeken , aan de hand van de betalingspositie van Duitsland op dat tijdstip.


