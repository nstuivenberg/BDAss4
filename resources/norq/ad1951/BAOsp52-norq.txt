
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Pachman en Szabo over de drempel

MARIANSKE LAZNE. -

Met nog twee ronden te spelen zijn de voornaamste beslissingen in het zone-schaaktornooi te Marianske Lazne gevallen. De erkend sterke meesters Pachman en Szabo hebben zich verzekerd van een plaats in het candidatentornooi van het volgend jaar ; Stoltz is er menselijkerwijze zeker van volgend jaar mee te doen , en de resterende twee plaatsen zijn vermoedelijk voor de Hongaren Barcza en Benko , zodat Hongarije met drie van de vijf ereplaatsen een bijzonder goed figuur heeft geslagen.
Sterk is de eindspurt van Pachman en Szabo geweest. In de tiende ronde speelden zij tegen elkaar remise en daarna noteerden beiden nog slechts een remisepartij en verder louter overwinningen.
Vooral de prestatie van Pachman was indrukwekkend , omdat zijn programma het zwaarste was. In de veertiende ronde sloeg hij in een minutieus eindspel de Zweed Stoltz en daarna speelde hij , om risico te vermijden , remise tegen Benko.
Szabo volgde hem trouw als een hond op een afstand van een halve punt , en eerst anderhalve punt na de Hongaar volgt de Zweed Stoltz , die door de nederlaag tegen Pachman uit het leidende peloton verdween.
De stand na de vijftiende ronde luidt :
1. Pachman 11% pnt , 2. Szabo 11 pnt , 3. Stoltz 9 1/2 pnt , 4/5. Barcza en Benko , ieder 8 1/2 pnt , 6/7. Foltys en Sajtar , ieder 8 pnt. 8. Lokvenc 7 1/2 Pnt , 9. Basjumi 7 pnt , 10/11. Pytlakowski en Barda , ieder 6 1/2 pnt , 12/13/14. Fred , Skoeld en Balanel , ieder 5 pnt , 15/16. Heidenfeld en Pedersen , ieder 4Â«/2 pnt , 17. Cvetkov 3'4 pnt.


