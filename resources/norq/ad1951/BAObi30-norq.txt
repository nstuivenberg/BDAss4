
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Kersen leveren ook problemen op

Van onze verslaggever.

GELDERMALSEN -

De Betuwe zou graag zien , dat wij meer kersen eten , maar dan echte Meikersen zoals die nu aan de markt komen en die , merkwaardig genoeg , alleen in het Westen van het land aftrek vinden. De Betuwe - het land van de kersen - is trots op dit product.
De bevolking hier wil er voor vechten , maar zij beseft zeer wel , dat men de natuur niet kan dwingen en een oude rot in het vak zei ons , dat er over tien , vijftien jaar in Geldermalsen geen kers meer aan de veiling komt , maar appelen en peren.
Dat ligt nu eenmaal in de loop der dingen. De telers kunnen goede jaren hebben - en die hebben zij gehad -, maar nu zijn de lonen van de plukkers en de spreeuwenkeerders zo hoog en drukken de andere lasten zo zwaar , dat de teelt niet meer lonend is. En dan mag de teler het nog zo te pakken hebben , van de kersenziekte - dat is de ziekte , die liefde voor het vak heet -, hij zal op den duur toch niet tegen de stroom op kunnen blijven roeien.
Men is er ook bang voor de Belgische concurrentie , die met haar invoer van zes millioen kilo tegen heel lage prijs veel kwaad doet. Nederland echter kan moeilijk uitvoeren , hoewel Engeland en Duisland onze kersen graag zouden willen hebben. Van de opbrengst van twintig millioen kilo gaat een derde naar de fabrieken en de rest eten wij voor verreweg het grootste deel zo uit het handje op.


