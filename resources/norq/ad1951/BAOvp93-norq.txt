
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Britse regering blijft afwachten

LONDEN. -

Averell Harriman heeft gisteren minister-president Attlee en enige andere Britse ministers verslag uitgebracht over zijn pogingen om te Teheran te bemiddelen tussen de Engelsen en de Perzen.
Enige dagen geleden heeft het Britse kabinet , na minister Stokes' verslag te hebben gehoord , besloten om geen nieuwe stappen te Teheran te ondernemen. Het initiatief voor heropening van de onderhandelingen dient van Teheran uit te gaan , aldus de Britse regering.
Harriman heeft gisteren te kennen gegeven , dat hij ook van mening is , dat dat op het ogenblik de verstandigste politiek is.
Uit Teheran wordt gemeld dat duizenden Perzen werkloos zijn geworden , nu de Anglo-Iranian Oil company niet meer werkt. Zij waren in dienst van de maatschappij en werden gebruikt voor het bouwen van huizen , scholen en ziekenhuizen en het aanleggen van wegen.


