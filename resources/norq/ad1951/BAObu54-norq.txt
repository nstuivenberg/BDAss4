
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Redevoering van Grotewohl. Kunstenaar is politicus. Oorlogsverklaring aan «decadente Westerse
kunst» door cultureel vijfjarenplan

BERLIJN. -

Een kunstenaar is in de Oostduitse volksrepubliek in de eerste plaats politicus. Daarnaast is hij kunstenaar. Dat is , in het kort weergegeven , de inhoud van een bijzonder lange redevoering welke Otto Grotewohl , de minister-president van Oost-Duitsland , gisteren heeft gehouden. Hij maakte de oprichting bekend van een tien leden tellende «commissie voor de kunst» en vertelde dat er een vijfjarenplan voor de cultuur was opgesteld.
Grotewohl sprak in de Oostberlijnse Staatsopera en zijn redevoering besloeg 36 getypte vellen. Hij kondigde aan dat het culturele vijf jarenplan een oorlogsverklaring zou betekenen aan de decadente Westerse kunst en het realisme in de kunst van het Oosten zou bevorderen.
Zijn rede was rijk aan fraaie woorden : In de toekomst zal de Oostduitse kunst centraal en uniform worden geleid langs de lijnen van het sociale realisme. De kunst moet heden ten dage de democratie , de vrede en de vooruitgang dienen.
Kunst moet in dienst staan van de politieke strijd.« Een ander staaltje : Deze nieuwe renaissance in de kunst berust op de energie welke is vrijgekomen , toen wij de boeien van het kapitalisme slaakten. Wij kunnen ons niet langer verenigen met de denkbeelden van een schrijver over zijn boek of van een schilder over zijn schilderij.
Nee - kunst kan alleen worden gewaardeerd naar de waarde welke zij heeft voor de maatschappij. De kunst van het Westen wordt slechter en slechter.
De Oostduitse republiek is een sterke dam , opgericht tegen de decadente filosophie van het Westen.» De Oostduitse bladen wijden aan de «Amerikaanse gangster-cultuur» geen aandacht meer , maar besteden kolommen aan het prijzen van de Russische culturele voortbrengselen , de Russische mode en de wijze van opleiden van Russische sportslieden.



