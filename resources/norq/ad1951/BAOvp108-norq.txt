
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Poelier verkocht besmette kippen

Van onze correspondent.

AMSTERDAM. -

Een poelier uit Laren ( N.-H. ) , wiens voorraad aan levende kippen en eenden met hoenderpest besmet was verklaard , heeft zich gisteren aan hoogst onverantwoordelijk gedrag schuldig gemaakt. Hij laadde een aantal manden met pluimvee op een vrachtauto en wist met een handig praatje een Larense politie-agent om de tuin te leiden.
Hij ging zelfs zover te vertellen , dat hij naar de markt op het Amstelveld ging.
De Larense politie vertrouwde bij nader inzien de zaak niet en waarschuwde het Bureau Singel in de hoofdstad.
Enkele rechercheurs , die op het Amstelveld poolshoogte gingen nemen , vonden daar inderdaad de Larense poelier , die echter van de circa honderd kippen er al verscheidene aan onbekende kopers had verkocht. Op last van de politie moest hij onmiddellijk opladen en onder politiegeleide zijn de besmette dieren naar Laren teruggevoerd , waar een nader onderzoek wordt ingesteld.


