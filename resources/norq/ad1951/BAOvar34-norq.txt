
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Weer een stap verder. Kleurentelevisie zal de wereld veroveren. Systeem van Columbia in Amerika als standaard aangenomen

Eigen bericht

De televisie van morgen zal in kleuren zijn. Dat ligt in de lijn der ontwikkeling.
In Amerika is de kleurentelevisie al rijp bevonden voor algemene toepassing. Na lange en hevige strijd tussen de Radio Corporation of America ( R C A ) , de Color Television Incorporation ( CTI ) en Columbia Broadcasting System ( CBS ) , die elkaar de eer van de suprematie betwistten , is het systeem van Columbia tot standaard-kleurentelevisie voor Amerika geproclameerd door de Federal Communications Commission ( FCC ) , een instelling die verantwoordelijk is voor de goede gang van zaken op het gebied van radio en televisie in Amerika.
Voor de rivalen was dit natuurlijk een moeilijk te verwerken beslissing en de RCA heeft zelfs langs gerechtelijke weg getracht de zaak , zo niet te torpederen , dan toch op de lange baan te schuiven.
Het lukte echter niet , want op 28 Mei heeft het Hoge Amerikaanse gerechtshof bet beroep verworpen en in Juni werd begonnen met geregelde uitzendingen in kleuren , volgens het systeem van Columbia.
Merkwaardig genoeg is dit systeem gebaseerd op 405 lijnen , dus hetzelfde aantal als waarmee in Engeland bij de televisie in zwart-wit wordt gewerkt , terwijl in Amerika totdusver bij de televisie in zwart-wit 525 lijnen worden toegepast.
Volledigheidshalve moet hierbij worden opgemerkt dat bij het kleurensysteam van Columbia de beeldfrequentie ( d.i.
het aantal beelden per seconde ) veel hoger is dan bij de televisie in zwart-wit.

De techniek

Interessant is dat de kleurentelevisie van Columbia in grote lijnen overeenkomt met het enige tijd geleden te Hilversum gedemonstreerde Engelse systeem van PYE Overigens is dat niet zo verwonderlijk , omdat een zekere Peter Goldmark in de jaren '30 deel uitmaakte van de technische staf van de PYE-fabrieken te Cambridge. Nu is dr.
P. Goldmark vice-president van de Columbia omroepmaats√∂happij in Amerika.
Omdat er in Amerika bij de televisie in zwart-wit sprake is van 525 lijnen , terwijl bij Columibia-kleurentelevisie gewerkt wordt met 405 lijnen , moeten de toestellen voorzien zijn van een omschakelinrichting om ontvangst van zowel de normale uitzendingen in zwart-wit ( met 525 lijnen dus ) als van Columbia kleurentelevisie uitzendingen - in zwartwit -mogelijk te maken. Maar wanneer voor het beeldscherm van het televisieapparaat dan nog een draaiend kleurenfilter ( aangedreven door een kleine electrische motor ) wordt aangebracht , dan kan men Columbia kleurentelevisie in kleuren ontvangen. Omschakelinrichtingen en kleurenfliters bruikbaar bij normale zwart-wit ontvangers zijn reeds los verkrijgbaar. Dat bestaande zwartwit toestellen , al is het dan met enkele veranderingen , geschikt zijn te maken voor ontvangst van televisie in kleuren ( en dan nog wel op weinig kostbare wijze ) heeft bij de standpuntbepaling van de C.T.I. zwaar gewogen. Bij R C A . en C.T.I. kleurentelevisie , welke beide systemen gebaseerd zijn op 525 lijnen , kan men met televisietoestellen in zwart-wit wel - zonder meer - kleurentelevisie uitzendingen in zwart-wit op het beeldscherm brengen , maar voor ontvangst in kleuren komt heel wat kijken en de voor dit doel benodigde extra apparatuur kan men , wat de kosten betreft , tenminste gelijkstellen met een tweede complete televisie-ontvanger , zodat langs deze weg kleurentelevisie voor de kijkers een kostbare onderneming gaat vormen.

Bezinning gewenst

Nu men op het vasteland van Europa met de televisie , maar niet op dreef kan komen en de achterstand dus steeds groter dreigt te worden , is het verklaarbaar dat er stemmen opgaan om maar meteen met kleurentelevisie te beginnen.
Bezinning op dit punt is inderdaad dringend gewenst. En al zou men voorlopig toch aan zwart-wit de voorkeur willen geven , dan blijft het toch een dwingende eis om bij de vaststelling van de normen voor zwart-wit rekening van de Amerikaanse kleurentelevisie voorkomen dat omschakelinrichtingen , te houden met een toekomstige omschakeling naar kleurentelevisie. Op die manier zou men bij navolging in Europa die nu in Amerika nodig zijn om uitzendingen , zowel in zwart-wit als in kleuren , te kunnen volgen , overbodig zijn.
Ook in Engeland wordt de nodige aandacht geschonken aan de kleurentelevisie.
Dat wordt wel bewezen door het feit dat de BBC voor ettelijke millioenen guldens apparatuur heeft besteld voor experimenten met kleurentelevisie.
Ongetwijfeld zullen mettertijd bij het kleurensysteem van Columbia de draaiende kleurenfilters worden vervangen door electronische middelen zonder te vervallen in de omslachtige procedure die bij kleurentelevisie volgens het systeem van RCA noodzakelijk is.



