
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : EX-NAZI BELIJDT ZIJN SCHULD

AMSTERDAM. -

Ik vraag de Nederlanders uit het diepst van mijn hart vergeving voor wat mijn volk hun land heeft aangedaan , zei dr.
Nieland uit Hamburg , die als leidend nationaal-socialist gedurende de oorlog burgemeester is geweest van Dresden en na de Duitse capitulatie drie jaar heeft doorgebracht in een interneringskamp.
Dr. Nieland sprak deze woorden tot de Nederlandse delegatie te Caux in Zwitserland , op de wereldconferentie voor morele herwapening.
- In de toekomst wil ik samen met hen vechten voor de vrede en het geluk van de mensheid. Het is ons Duitsers dikwijls gezegd , dat wij een zware schuld hebben en wij , als voormalige leiders van de nationaalsocialistische beweging , hebben ons dit gerealiseerd. Toch heb ik in Caux een samenleving gevonden , waarin niemand mij met haat tegemoet treedt ; ik besef als Duitser , dat dit een wonder is.



