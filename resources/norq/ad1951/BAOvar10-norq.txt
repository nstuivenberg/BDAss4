
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Het waren allen koks die lange messen droegen. Examens voor kellners en koks

Van onze verslaggever

AMSTERDAM -

De lunch , die wij gisteren in Amsterdam gebruikten , mocht in de krant en daarom staat die bij dezen in de krant. Want negen koks en vier kellners beijverden zich om vier en twintig proefpersonen te vertroetelen - van wege hun waardigheid laten we het omineuze proefkonijnen achterwege , hoewel hun eetlust bij de konijnen af was , en wat een wonder - deze getalsverhouding tussen gevers en nemers is beslist het aanprijzen waard.
Het voorkomt teleurstellingen , nodeloos wachten en het koud-worden van de soep , waarin de anecdote nog wel eens een haar wil ontdekken.
Niet aldus in de Don Boscovakschool aan de Stadhouderskade te Amsterdam , waar de candidaten van de stichting leerlingenwezen der Horecabedrijven deze dagen de vuurproef van hun eindexamen doorstaan , op de minuut en in de practijk. En met ijzeren zenuwen - hoe anders is het te verklaren , dat onder de keukenpietblikken der loerende examinatoren geen der slachtoffers een bord liet vallen of om zijn moeder begon te snikken of meteen wegliep om maar metselaar te gaan worden. Onbewogen , zelfverzekerd gingen de jongelieden rond , rechts uitserverend , links afruimend - of omgekeerd , daar komt een leek nooit achter. Eén was er , die een misslag beging , toen hij een veronderstelde ontbijttafel moest aanrichten , alleen dus met de technische benodigdheden , zonder dat er eten aan te pas komt , hetgeen men blindserveren belieft te noemen. Hij nam de bloemen van tafel en legde het laken , maar vergat vervolgens het vaasje met versierselen weder tussen de schaaltjes te planten.
Slagvaardig - Wat , vroeg de examinator , met het berispende potlood reeds op papier , heeft dat te betekenen ? - Bloemen die 's morgens op tafel staan , repliceerde de slagvaardige borst , dateren van de vorige avond en zijn dus niet vers meer. Die kan ik de gasten niet voorzetten. Het waren slechts papieren rozen , maar hij won er een hoog cijfer van verdienste mee.
Want laten wij niet denken , die in een slordig ogenblik een restaurant binnenvallen en dan op slag een vol bord voor ons willen zien , dat kok en kellners knechtjes zijn van het publiek , dat hen alleen taxeert op hun beleefdheid tegenover de fooien. De leerlingen , die gisteren allen met lof slaagden op dit eerste examen in het bestaan van de stichting , die uit '47 stamt , hebben allen een drie-jarige opleiding in gerenommeerde hotels achter de rug , waarbij zij de practijk tot in alle uithoeken hebben leren kennen terwijl via cursussen het theoretische gedeelte is bijgehouden en regelmatige contrôle van hun werkboekjes en vorderingen gelegenheid geeft na te gaan in hoeverre de candidaten als examenrijp kunnen worden beschouwd.
Vroeger moest een jongen , die in het hotelvak wou , maar zien hoe hij terecht kwam , met alle mogelijke werkjes werd hij tot zijn achttiende jaar opgescheept , thans overweegt men de opleiding zo te hervormen , dat die uiteenvalt in twee jaar vakschool - waarvan er vijf zijn in ons land - en twee jaar practijk. Dan mag er ook iets van een candidaat worden gevergd. Ze moeten aan de hand van een geschreven menu terstond weten welk bestek ze nodig hebben en dit feilloos uitstallen , ze moeten de juiste wijnglazen kunnen kiezen en een feesttafel volgens de strenge beginselen van het vak binnen het kwartier kunnen schikken. Welke wijn bij vis ? En waarom witte bordeaux ? En waarom koel je die ? En als je nu een fles in het donker vlug in de kelder moet zoeken , hoe doe je dat dan Het zijn deze onopvallende vragen naar het wezen van het maal , dat al in de oudste feesten der mensheid een eerste plaats inneemt , die ons consumenten tot bezinning nopen. De grote , urenomvattende diners van een generatie geleden , toen men blijkbaar de tijd had.
zijn uit de mode , maar ook de moderne , haastige , zakelijke mens wenst naast kwaliteit , élégance aan zijn restaurantdis , service en fleur. De negen koks , die gisteren acht kostbare menu's bereidden van vijf gangen elk - de beste was de heer Ernst uit Bussum - en de vier jeugdige kellners , van wie wij Theo Groenewoud uit Appingedam vermelden , die aan onze tafel stond , hebben die poëzie rijkelijk opgediend. Ze kunnen het nu ver brengen - tot commis de rang , wat wij ober noemen , en demichef en commis de cuisine en aide de cuisine , allemaal Frans , de voornaamste der moderne talen voor deze mensen , maar of ze het ook nog tot het beloofde keukenland Frankrijk zelf zullen brengen , gelijk vroeger , staat te bezien , want de uitwisseling met het buitenland is aardig in het gedrang gekomen , sedert de zorgen in de hotelweretd over de grenzen ziin toegenomen Doch goede koks moet men eigenlijk niet exporteren. Laten we schraalhans de deur uit doen , die al veld genoeg wint.


