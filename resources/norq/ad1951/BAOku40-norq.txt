
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Hollandse sensatie in Londens theater

LONDEN. -

Een tot de laatste plaats gevuld theater aan het Finsbury Park Empire in het Noorden van Londen , zag Donderdagavond tijdens een variéténummer van drie Hollandse «matrozen» , één van de drie van vijf meter hoogte op het toneel vallen. In de val werd ook de tweede Nederlander betrokken.
De derde «matroos» , die nog op het toneel stond , en een helpster van de groep schoten ijlings toe om hulp te bieden. Door de zaal gingen kreten van ontzetting.
Naderhand bleek het ongeluk te zijn meegevallen , want gisterochtend konden beide slachtoffers , Henk Korevaar en Cornelis Johanessen , het ziekenhuis reeds verlaten.



