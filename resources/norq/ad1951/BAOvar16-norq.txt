
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Wereldgeschiedenis achter schermen. Leopold sprak Hitler. De memoires van dr. P. Schmidt , die Hitlers tolk was

Op 19 November 1940 moet Schmidt optreden als tolk voor koning Leopold van België , die als krijgsgevangene in zijn land werd vastgehouden.
Enige weken tevoren was de zuster van Koning Leopold , de Italiaanse kroonprinses , door Hitler op de Berghof ontvangen. Zij had daarbij in een ongedwongen gesprek bij de thee behalve een reeks Italiaanse kwesties ook de moeilijke situatie ter sprake gebracht , waarin zich haar moederland België in die dagen bevond.
Zij had daarbij , zoals voor een vrouw volkomen natuurlijk is , vooral de zuiver menselijke zaken op de voorgrond geplaatst. Vooral interesseerde haar het lot van de Belgische krijgsgevangenen , voor welker terugkeer zij met veel gevoel en grote levendigheid pleitte.
Bovendien schetste zij de levensmiddelenwestand in België in zeer sombere kleuren.

Hitlers houding was zeer ontwijkend. Wanneer een mannelijke gast tegenover hem had gezeten , zou zijn antwoord waarschijnlijk op beide punten een tamelijk bruusk «neen» zijn geweest. Maar bij vrouwen was hij steeds zeer veel zachter vooral wanneer zij jong en elegant waren en haar zaak met zo veel vrouwelijke charme en tegelijk diplomatiek zo handig naar voren brachten als de prinses van Piemont dat deed. Zij had natuurlijk Hit- Iers ontwijking na enige tijd duidelijk gemerkt.
«Wanneer u met mij over deze dingen niet wilt spreken» , zeide zij ten slotte met echt vrouwelijke tactiek , «omdat ik maar een vrouw ben en van politiek geen verstand heb , zoudt u dan niet eens met mijn broer Leopold daarover willen spreken ? Hem liggen al deze moeilijkheden , die zijn volk moet doorstaan , zwaar op het hart. Hij zou een zeer veel nuttiger gesprekpartner voor u zijn dan ik.» Dat Hitler helemaal niets voelde voor zo'n gesprek , merkte ik onmiddellijk. Een geërgerde frons van het voorhoofd toonde mij , dat hij zich overrompeld voelde. Hij aarzelde enige ogenblikken.
Toen werd zijn voorhoofd weer glad en hij verklaarde zich bereid koning Leopold te ontvangen.
Toen hij deze toezegging deed geschiedde het op een toon , als wilde hij zeggen : Van die hele zaak komt natuurlijk niets terecht«.
De kroonprinses was over haar succes tevreden.
Ik moest met haar op de terugrit in de auto naar Munchen nog eens het hele gesprek recapituleren.
Zij wilde , leek mij , haar broer een zeer nauwkeurig rapport uitbrengen.

Met tegenzin

Toen ik dan enige tijd later koning Leopold van het kleine hotel onder aan de Berghof voor het onderhoud met Hitier afhaalde , voelde ik twijfel , of hij tevoren iets had geweten van het initiatief van zijn zuster bij Hitier. Toen hij , groot en slank , naast mij liep , maakte hij op mij de indruk van een schooljongen , die een zeer onaangename extrales moest bijwonen , terwijl hij zelf de noodzakelijkheid daarvan helemaal niet inzag. Hij scheen met een zekere innerlijke tegenzin langzaam de beroemde treden naar boven te gaan , waarlangs voor hem niet alleen koning Boris , maar ook Lloyd George , Chamberlain en de hertog van Windsor gegaan waren.
Bij de begroeting was Hitler van een ietwat koele vriendelijkheid. Ik merkte duidelijk , dat hij zichzelf daartoe moest dwingen. Toen de koning in Hit- Iers werkkamer ging zitten met een gezicht , waarop onbehagen en spanning zich in een eigenaardige mengeling weerspiegelden , had ik het gevoel , dat hij het initiatief van zijn zuster innerlijk verwenste.
Hitier trachtte de stemming iets te verbeteren door enige persoonlijke vragen. Hij verried bij zulke gelegenheden altijd door enige beleefde woorden zijn Oostenrijkse scholing. »Ik betreur de omstandigheden , waaronder gij mij hier op de Berghof moet bezoeken. Kan ik voor u de een of andere persoonlijke wens vervullen ? « » Ik heb voor mij persoonlijk generlei wensen« , antwoordde Leopold op de afwijzende neerbuigende toon van de vorst tegenover de revolutionnaire dictator uit het volk , die tegenover hem zat als overwinnaar. Tegelijkertijd duidde hij daarmede aan , dat hij het voornemen had andere , niet persoonlijke wensen naar voren te brengen. Allereerst echter trachtte hij Hitler daartoe iets toeschietelijker te maken door hem dank te zeggen voor wat hij reeds had gedaan. Daarbij noemde hij o.a. de toestemming , die van Duitse zijde was gegeven voor de terugkeer van Belgische vluchtelingen naar België. Hij voegde daaraan een persoonlijk dankwoord toe voor de hem verleende faciliteiten en in het bijzonder voor de terugkeer van zijn kinderen uit Spanje. Maar Leopold was geen goede diplomaat.
De woorden van dank sprak hij wel , maar het geschiedde niet op een erg overtuigende toon.
Hitier begon toen een zeer lange monoloog over de politieke situatie. Maar het onderhoud ontwikkelde zich beter , dan ik eerst gevreesd had. Midden in zijn uiteenzettingen vroeg Hitier tamelijk plotseling , hoe Leopold zich de toekomstige betrekkingen tussen België en Duitsland voorstelde.
Handig antwoordde deze met een tegenvraag : Zou België na het sluiten van de vrede zijn onafhankelijkheid terugkrijgen ?

Vasthoudend

Hitler hield niet van nauwkeurige vragen en ontweek een antwoord met erg lange uiteenzettingen over de toekomst van Europa. Maar Leopold liet niet los. Hij verzocht een nauwkeuriger definitie van de Belgische onafhankelijkheid en voegde daar met een duidelijke blik op de Duitse steun voor de Vlamingen aan toe , dat hij in het bijzonder daarbij ook dacht aan de binnenlandse politieke onafhankelijkheid.
Zichtbaar was Hitier nu geërgerd over zo veel vasthoudendheid. Daarom richtte hij met vrij grote heftigheid een aanval op de vroegere houding van België , de schending van zijn neutraliteitsplicht en dergelijke zaken. België moest zich in de toekomst politiek en militair op Duitsland oriënteren.
»Moet ik dat zo begrijpen , dat de politieke onafhankelijkheid van België als tegenprestatie voor militaire en politieke accoorden tussen België en Duitsland zou worden gewaarborgd ? « vroeg Leopold weer en gaf daarbij door een onmiddellijk volgende nadruk op de Belgische vrijheidsliefde terstond uitdrukking aan twijfel over de uitvoerbaarheid van deze oplossing te kennen. Hij eiste de onafhankelijkheid zonder tegenprestatie en motiveerde dit door er op te wijzen , dat van Engelse zijde België al lang formeel de onafhankelijkheid had toegezegd gekregen en dat zuiver emotioneel de Belgen zich zouden keren naar de zijde , waarvan zij waarborgen kregen voor hun onafhankelijkheid.
Van dit ogenblik af was Hitler volkomen ontoegankelijk voor alle verdere wensen van Leopold.
Dat de Belgische koning , in tegenstelling tot andere staatshoofden niet terstond hoogst bereidwillig was ingegaan op het aanbod van samenwerking met Duitsland , had hem zichtbaar geërgerd. Bij deze wensen ging het vooral om de Belgische krijgsgevangenen. »Wij hebben de arbeidskrachten zelf nodig« , zei Hitier , »de officieren blijven natuurlijk in krijgsgevangenschap tot het einde van de oorlog«. Leopold spande zich nog wanhopig in om in de levensmiddelenkwestie en in het vraagstuk van het binnenlands bestuur ten minste enige kleine concessies los te krijgen. Op ieder punt was het antwoord negatief.

Ontstemming

Van toen af was de ontstemming in het gesprek aan beide kanten volkomen. Leopold gaf steeds kortere antwoorden en ik had vaak de indruk , dat hij helemaal niet meer goed luisterde , nadat zijn wensen van de hand gewezen waren. Met afwerend gezicht liet hij de woordenstroom van Hitler over zich heen gaan , zonder anders dan alleen maar voor de vorm te reageren. Het gesprek versteende tot een typisch nietszeggende ontmoeting , zoals ik die al vaak had meegemaakt.
Het liefst had Hitler waarschijnlijk het bezoek onmiddellijk beëindigd. Maar aangezien nu eenmaal in het program nog een thee met de koning en zijn gevolg was opgenomen , brak hij het onderhoud weliswaar lang voor het vastgestelde tijdstip af , maar hield Leopold en zijn begeleiders toch op het thee-uur in huis. De thee werd aangeboden in dezelfde grote hall met het brede venster , waar slechts enkele weken tevoren de zuster van de koning met zo veel hoop had gevraagd om dit gesprek , dat nu zo volkomen onbevredigend voor haar broeder en zo teleurstellend voor Hitier was verlopen.
Bij de thee speelde Hitier nogmaals een grote troef uit om de koning te bewegen in te gaan op zijn voorstellen voor een nauwere samenwerking tussen de beide landen. In de loop van een lange

Zaterdag 14 Juli :

In November 1940 worden in Berlijn besprekingen gevoerd tussen Hitler en Leopold. Het uitbreken van het fatale conflict met het Oosten in 1941 werd ingeleid door deze besprekingen , zo schrijft Schmidt. Tussen November 1940 en Maart 1941 valt de beslissing van Hitler om Rusland aan te vallen , hetgeen het einde van Duitsland bezegelde. De besprekingen worden ingeleid door een uitvoerig overleg tussen Ribbentrop en Molotov.
monoloog over de nieuwe orde in Europa duidde hij aan , dat hij België , wanneer het aanleunde tegen Duitsland , niet alleen een volledige militair bescherming zou garanderen , - zodat de Belgen nog nauwelijks een leger nodig zouden hebben - maar dat het ook zekere gebiedsuitbreidingen in het zuiden tot Calais en Duinkerken zouden kunnen worden toegestaan.
Ik vertaalde dit theegesprek op de voet en bijzonder zorgvuldig natuurlijk ook deze toespeling.
Maar de koning zweeg. Had hij het wel gehoord ? Interesseerde het hele onderhoud hem nog ? Ik kon het niet precies nagaan. Ik zag alleen , hoe een volkomen apathisch , teleurgesteld man voor mij zat , die er vurig naar scheen te verlangen »dat de school gauw uit zou gaan«. Die wens werd voor hem echter niet zo gauw vervuld , want Hitler was aan het praten geslagen en herhaalde nog een hele tijd , wat hij boven in het werkvertrek en later bij de thee alreeds verscheidene malen uiteengezet had

Alles bij het oude

Dat mijn indrukken van dit onderhoud wel juist geweest moeten zijn , bleek uit de verdere ontwikkeling.
Hitier heeft Leopold nooit weer gezien.
In België bleef alles bij» het oude. Het bestuur veranderde niet en de levensmiddelentoestand bleef even slecht als hij was. De Belgische gevangenen werden pas bij het einde van de oorlog bevrijd.
Ook Leopold zelf bleef gevangene en werd zelfs kort voor het einde van de oorlog onder dwang naar Duitsland gebracht. Hitier heeft hem nooit vergeven , dat hij toen in Berchtesgaden niet op zijn aanbiedingen was ingegaan. «Hij is ook niet beter dan de andere koningen en vorsten» , heb ik h em wel horen zeggen , terwijl hij voor het bezoek aan Berchtesgaden vaak waarderende woorden over hem had gesproken , omdat «Koning Leopold in 1940 onnodig bloedvergieten had verhinderd».
De aantekeningen , die ik over dit gesprek had gemaakt , hebben in 1945 in de binnenlandse politieke discussie in België over de terugkeer van Leopold op de Belgische troon onder de aanduiding «Rapport Schmidt» een zekere rol gespeeld. Ik heb dat eerst veel later gehoord en alleen door een toeval , en zag toen , dat naar het schijnt slechts één van mijn aantekeningen over het eigenlijke gesprek door de geallieerden was gevonden , terwijl de wellicht belangrijker aantekening over het gesprek tijdens de thee met het aanbod van Hitler naar het schijnt verloren is gegaan. Met de bij het verhoren van Duitse ambtenaren in 1945 nu en dan toegepaste geheimzinnigheid werd ik weliswaar verhoord over het gesprek tussen Leopold en Hit- Ier , maar ik kreeg noch mijn eigen bericht te zien , noch werd mij duidelijk gemaakt waar het eigenlijk om ging. Het zou mij gemakkelijk zijn geweest alle onduidelijkheden op te heffen , wanneer ik juist geïnformeerd was geweest.
Copyright «Opera Mundi» Alg. Dagblad.


