
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Parlementaire notities

Het is nog maar kort geleden in de Tweede Kamer gebeurd. Professor Romme was in discussie met ir Posthumus , die naar zijn mening ietwat te driest wilde optreden. Hij poneerde met enig sarcasme zijn argumenten en zei tenslotte : «In mijn jonge jaren , tijdens mijn politieke leerschool in de Amsterdamse raad , zei de toen reeds zeer grijze Wibaut eens» tegen mij : jongen , denk erom , als men een belangrijke zaak in de democratie tot stand wil brengen , dan duurt dat ten minste acht jaar.« Het was niet vriendelijk van de doorgewinterde parlementariër maar zelden was hij zo duidelijk ! Aan dit voorval moesten wij denken , toen wij lazen , dat de commissie tot herziening van de grondwet heeft voorgesteld de leeftijdsgrens voor het passief kiesrecht te verjagen van 30 tot 23 jaar.
Als de 41-jarige ir Posthumus , die in het algemeen werkelijk geen onbezonnen indruk maakt , er al door een man van ervaring op gewezen moet worden , dat zijn jeugdig enthousiasme hem belemmert de nodige voorzichtigheid , die de politiek nu eenmaal eist , in acht te nemen , wat moet het dan worden , indien wij de Kamers open stellen voor politici van 23 jaar ? Wij vrezen het ergste.
Op gevaar af van aangezien te worden voor iemand , die geen vertrouwen heeft in de jeugd en haar onmondig wil laten , menen wij dan ook , dat de leeftijdsgrens voor het lidmaatschap van de Kamers zeker niet lager gesteld mag worden dan 25 jaar. Zulks in verband met de eisen die aan een goed kamerlid gesteld moeten worden. Eisen , die verder gaan dan een helder verstand en een vaste politieke overtuiging. Bleef het daarbij , dan zouden we de grens nog wel veel lager kunnen stellen.
Een kamerlid behoort echter ook een behoorlijke portie geestelijke en maatschappelijke rijpheid te bezitten. Welnu , daarover beschikken lieden van even in de twintig niet in voldoende mate. Wij vragen in gemoede welke waarde moet worden toegekend aan het oordeel van een 23- of 24-jarige over de maatschappelijke problemen van deze tijd. Is het weloverwogen ? Is het gegroeid in de practijk van het leven ? Het berust slechts op - wij nemen graag aan - eerlijk en goed bedoeld politiek sentiment en boekenkennis , die hoewel niet onjuist of onbelangrijk , niettemin een onvoldoende grondslag vormen voor een waardevol oordeel.
Intussen voldoet ook een 25-jarige natuurlijk nog niet aan de derde door ons gestelde eis. Gezien de stellig te verwachten uitbreiding van het aantal kamerleden kan deze leeftijd echter worden gesteld omdat de jongeren daardoor wellicht de gelegenheid zullen krijgen zich gedurende enige jaren op de achtergrond te houden. Tegen de tijd , dat zij zich dan wat vertrouwd hebben gemaakt met de parlementaire sfeer en zeden - hetgeen blijkens de ervaring iedere nieuweling , ook de oudere , nodig heeft - zijn zij tevens gekomen op een leeftijd , die een zekere waarborg inhoudt , dat ze zo ongeveer weten , wat er in het leven te koop is.
Het komt wel voor , dat de jongeren zeggen : de ouderen doen het keer op keer verkeerd , geef ons toch eens een belangrijker stem in het kapittel.
Afgezien van het feit , dat de omstandigheid , dat het onder het regiem van de ouderen verkeerd gaat , nog geen grond levert voor de stelling , dat de jongeren het beter zouden doen , »wijzen wij op het buitenland. Daar zijn de leeftijdsgrenzen voor de vertegenwoordigende lichamen veelal lager dan hier te lande. Slaat men zich in Italië , in Frankrijk , in Duitsland , in België en in Engeland beter heen door de moeilijkheden , waarvoor men gesteld is , dan in ons land ? Och , kom. Maar staat de parlementaire discussie daar dan wellicht op een hoger peil dan bij ons ? We weten wel beter.



