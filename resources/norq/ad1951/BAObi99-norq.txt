
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Rechtbank te Rotterdam. Agenten stonden terecht wegens heling van drank. Zij vervoerden gestolen flessen jenever

Nieuwsdienst Algemeen Dagblad

ROTTERDAM. -

Voor de Rotterdamse Rechtbank stonden gisteren tien Schiedamse agenten en hoofdagenten terecht , onder beschuldiging van heling van jenever en likeur. Het was de laatste faze in een nogal onverkwikkelijke zaak , die te Schiedam tamelijk wat stof heeft doen opwaaien en aanleiding was voor de geruchten , dat agenten in hun diensttijd bij een distilleerderij een borreltje dronken.
De Rotterdamse rechtbank heeft gisteren een hele dag aan de behandeling besteed. De eerste verdachte was de 39-jarige stoker J. P. C. van D. , die in 1950 en '51, ten nadele van een Schiedamse jeneverstokerij , hoeveelheden jenever en likeur zou hebben weggenomen.
Hij zou aan agenten , die 's nachts op hun ronde even kwamen aanwippen , jenever per glas hebben verstrekt , in enkele gevallen ook flessen drank. Enkele flessen drank had hij door agenten bij hem thuis laten brengen.
Verdachte verklaarde permissie te hebben gehad om af en toe jenever per glas en ook enkele flessen weg te schenken.
De directeur van de firma ontkende , dat vergunning zou zijn gegeven voor het weggeven van flessen drank. Tegen het schenken van een borrel bestond geen bezwaar. Volgens verdachte werden aan politiemannen die op hun ronde waren , meermalen 's nachts borrels gegeven.
De officier eiste tegen deze verdachte veertien dagen gevangenisstraf , met aftrek. Tegen de tweede verdachte , de 47-jarige distillateursknecht J. A. v , G , die terecht stond wegens heling , luidde de eis : veertig gulden boete.
Daarna werd begonnen met de behandeling van de zaak tegen de , politiemannen.
De 39-jarige agent van politie Q. J.
v. S. , die niet alleen jenever per glas zou hebben aangenomen , maar ook onder dekking van zijn uniform , enige flessen drank voor de eerste verdachte naar diens huis had gebracht , eiste de officier zes weken gevangenisstraf , met aftrek.
Tegen de dertigjarige agent G. v. N.
werd wegens soortgelijk misdrijf twee maanden geÃ«ist. Beiden zijn inmiddels uit de politiedienst ontslagen.
Daarna hebben terecht gestaan de 36- jarige M. C. L. , de 27-jarige C. J. G. , de 38-jarige P. H. C. C. en de 25-jarige T.
H. N. Tegen ieder van hen eiste de officier tien dagen gevangenisstraf , voorwaardelijk.
Tegen de 35-jarige M. M. , de vijftigjarige P. K , de 39-jarige J. W. L. de V.
en de 52-jarige H. H. J. D. requireerde de officier vrijspraak daar hij het overtuigende bewijs van het ten laste gelegde niet bewezen achtte.


