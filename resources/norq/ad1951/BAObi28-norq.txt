
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Kort oponthoud

ROTTERDAM. -

Internationaal toerisme is aan zekere regels gebonden en wanneer men zich daaraan niet wenst te onderwerpen , kan men beter leidekker in Venetië blijven. Maar die 22-jarige Venetiaanse leidekker B. dacht er anders over. Met zijn rugzak kwam hij via Zwitserland , Frankrijk en België naar Nederland en in de jeugdherberg te Breda begon hij met voor vijftien gulden schuld te maken. In Bunnik eigende hij zich een portemonnaie met veertig gulden en een petroleumvergasser toe , in Amsterdam kleedde hij een landgenoot uit en vervolgens logeerde hij op koefnoen in Zandvoort , Den Haag en Rotterdam , waar hij bovendien ten nadele van een logeergast uit Leeuwarden zes pond sterling uit een hem niet toebehorende portefeuille wegnam. Die gast uit Leeuwarden nam dat niet en de Rotterdamse politie nam het evenmin.
De Italiaan had graag naar Zweden willen doorreizen , maar daar komt voorlopig niets van in.


