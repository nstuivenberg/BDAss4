
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Brief van Don Juan. Monarchie moet worden hersteld

Eigen bericht

LISSABON -

Don Juan , de Spaanse kroonpretendent , heeft generaal Franco opnieuw een brief geschreven , waarin hij zegt dat hij vindt dat de tijd is gekomen om de troon van Spanje weer te bezetten. En ditmaal heeft hij inderdaad antwoord van Franco gekregen : de Spaanse dictator vindt ook dat het ogenblik is aangebroken om voorbereidselen te treffen voor de restauratie van de monarchie.
In Juli schreef Don Juan voor het eerst , maar toen kreeg hij geen antwoord uit Madrid.
Franco staat er op , dat de toekomstige monarchie «de grondslagen van de tegenwoordige Spaanse staat erkent en handhaaft , daar een andere houding een tweede burgeroorlog ten gevolge zou kunnen hebben».
Belangrijke figuren in de legerleiding hebben de Spaanse minister van Oorlog erop gewezen , dat zij niet geloven dat het verstandig zou zijn om vreemde troepen op Spaanse bodem toe te laten. Het schijnt dat Don Juan zijn tweede brief heeft geschreven , toen hij dat vernam.
Hij schreef Franco , dat hij er zeker van was , de bezwaren van het buitenland tegen Spanje's opneming in de internationale betrekkingen uit de weg te kunnen ruimen. Don Juan is ervan overtuigd , dat een Amerikaans-Spaanse overeenkomst Spanje geen goed zou doen , wanneer Londen en Parijs er niet van harte mee zouden instemmen.



