
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Ontsnapte kwam in hol van de leeuw

BERLIJN. -

Het was buitengewoon druk in West-Berlijns grootste rechtszaal , toen daar gisteren het proces begon tegen vier ambtenaren van Radio Berlijn , een station dat door de Russen wordt geleid. Richard Gladewitz , de 52-jarige hoofdverdachte , stond het eerste terecht , beschuldigd van het ontvoeren van een Oostduitse mijnwerker uit een uraniummijn.
De drie anderen worden beschuldigd van medeplichtigheid aan de ontvoering.
De vier mannen hebben een vluchteling , die was weggelopen uit een uraniummijn in Oost-Duitsland , gevangen genomen en aan de Russen uitgeleverd. Hun slachtoffer was het gebouw van Radio-Berlijn binnengegaan om daar verslag uit te brengen van zijn geslaagde vlucht. Hij hield Radio-Berlijn , dat gevestigd is in het Westen van de stad , hoewel het Russisch bezit is , voor een door de Amerikanen beheerd station. Die vergissing is al vaker gemaakt en daarom is het gebouw nu voorzien van door de Westelijke geallieerden opgestelde waarschuwingsborden.
Twee verdachten zijn op vrije voeten gesteld , omdat de rechtbank er niet zeker van was , dat zij inderdaad Gladewitz hebben geholpen bij de ontvoering.


