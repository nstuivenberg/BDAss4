
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Met vijf jaar naar school. Niet ieder geval

Van onze correspondent.

DEN HAAG. -

De verlaging van de leeftijdsgrens voor toelating tot lagere scholen , die dit jaar door de Minister wordt toegestaan , geldt voor gemeenten , die daarom verzoeken en wordt alleen toegestaan , als de Minister van oordeel is , dat daardoor enige verlichting kan worden gebracht in de overbezetting , die het volgende jaar dreigt. De termijn is ook niet voor alle plaatsen , die toestemming krijgen , even groot. Het kan soms drie maanden , soms twee maanden en ook wel één maand zijn. Dit hangt af van de geboortecijfers in 1945 in deze plaatsen , die onderling dikwijls verschillen.
In Den Haag is het zo , dat de kinderen , die geboren zijn na 1 October 1945 en vóór 1 Januari 1946 dit jaar naar school mogen. Het verdient dus aanbeveling , dat ouders , die kinderen hebben , die de schoolplichtige leeftijd naderen , zich vergewissen van de regeling , die voor hun plaats van inwoning geldt.




