
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Milaan bracht grote teleurstellingen. Geen Nederlandse sprinter kon finale bereiken. Reg Harris voor derde maal wereldkampioen

Van onze sportredacteur.

MILAAN , Zondagavond. -

Beteuterd , neen verslagen , zat de kleine Nederlandse kolonie vanavond in de tot de spanten gevulde Vigorellibaan en begreep maar niet , hoe deze catastrophe had kunnen gebeuren : Derksen uitgeschakeld in de kwartfinale en in de herkansing , die toegang moest geven tot de halve finale ; Van Vliet kansloos verslagen in deze halve finale en op bijna belachelijke wijze geklopt in de herkansing voor de derde finale-plaats ; Hijzelendoorn onderging in de halve finale bij de amateurs hetzelfde lot. En zo was Nederland dat met Harris toch de toon aangeeft in de sprinterswereld , in geen enkele finale vertegenwoordigd , een gebeurtenis , die in de laatste tientallen jaren niet meer is voorgekomen.
En behalve dat , onze amateur-achtervolgers kansloos in de achtste finales van hun specialiteit. Slechts Schulte en Derksen , ja , de hierin verrassende Derksen , plaatsten zich voor de kwartfinale.
Een schrale troost , die slechts een lichte verwarming geeft door de kansen van Schulte op de wereldtitel in deze specialiteit , ondanks de rit in de kwartfinale , waarin hij uit moet komen tegen Koblet.
Harris voor de derde achtereenvolgende maal en de Italiaan Sacchi voor de eerste maal , kregen de regenboogtrui om de schouders geschoven door de voorzitter van de U.C.I. en hiermee was dit sprintkampioenschap , teleurstellend niet alleen voor Nederland , maar ook voor de sprint zelf , voorbij.

Faiture

Neen , alles wel beschouwd is het huidige systeem , waarin men de wereldtitels voor de sprinters heeft geperst een grote raulure geworden.
En het is nog veel erger dan men had gedacht dan het zou worden. De sprint is met deze series van drie - in de beslissende ritten van de kwartfinales af - geworden tot een spelletje , ee I trucje , en de sportieve krachtmeting , die zij tot nu toe nog steeds geweest is , komt slechts op de tweede plaats.
Scherens de zevenvoudige wereldkampioen , heeft het ons gezegd : Op deze manier zou ik nooit de zeven titels hebben veroverd , die nu op mijn naam staan.
Maar vraag het verder aan Harris , aan Van Vliet , aan Derksen , onbetwistbaar de sterkste sprinters van dit ogenblik , en zij zullen het antwoord geven , dat van een sportieve krachtmeting vrijwel geen sprake meer is. Harris geklopt in de kwartfinale door de onbekende Italiaan Bergomi , maar teruggekomen in de halve finales door een benauwde overwinning op de combinatie Ghalle Von Bueren. Derksen geklopt in zijn serie na deze te hebben gewonnen , maar du moest worden overgereden , omdat in de laatste tien meter zijn ketting er afliep , ondanks het feit , dat hij desondanks als eerste over de eindstreep ging. Hij kwam terug via de herkansing tegen de onbetekenende Nihant en verloor promt de kwartfinale tegen de combine van de Fransman Lognay en de Italiaan Astolfi , om daarna in de herkansing een nieuwe combinatie tegen zich te vinden : Astolfi- Plattner , die hij niet in staat was te doorbreken en waarvan uiteindelijk Paterson profiteerde door te winnen.
Van Vliet redde zich nog , maar moest tweemaal dwars door de combine Plattner- Senftleben heenbreken om zover te komen.

Combines

Waarom deze combines tegen de drie topfiguren ? Het is begrijpelijk en het volgt uit de redenen , waarom er toe is overgegaan deze sprintformule te veranderen.
Zoals gezegd bestond de gehele wereld van sprinters slechts uit dit drietal oppermachtigen : Harris , Van Vliet en Derksen. In de pogingen dit aantal uit te breiden meende men het best te doen de formule te veranderen , omdat hierdoor de kansen van de anderen aanzienlijk groter zouden worden. Waarom ? Ziet , de kleineren hebben tegen dit drietal persoonlijk weinig in te brengen. Willen zij nu toch iets bereiken , dan zullen zij de handen ineen moeten slaan.
Dat wil dus zeggen : combine maken. Zij moeten samen , voordat de rit begint een plan opstellen , dat er toe dient , te voorkomen , dat de grotere wint. En dit was dan ook het uiterlijk van de sprint bij deze wereldkampioenschappen : verdediging , afbraak en de overwinning voor de meest gelukkige.
Het duidelijkst was dit natuurlijk in de kwartfinales , waarin de drie genoemde grootheden zaten. De nederlaag van Derksen in de serie vormt inderdaad een onderwerp apart.
Harris , die in de kwartfinale de kop nam , wilde beiden in de gaten houden en toen na de bel de Zwitser Von Bueren een schijnaanval deed , liep Harris omhoog om hem op te stoppen , maar op hetzelfde ogenblik kwam Bergomi met een korte demarrage hard onderdoor en toen zat de Engelse wereldkampioen in tweestrijd. Ging hij hard door , dan sleepte hij Von Bueren mee en zou hij hem de gelegenheid geven hem na een vermoeiende achtervolging op de Italiaan gelanceerd voorbij te gaan. Zo bleef hij aarzelen en zijn aanval op Bergomi kwam te laat. Harris was geklopt.
In de herkansing probeerden Ghella en Senftleben hetzelfde spelletje te spelen , maar nu was Harris beter op zijn qui vive. Hij liet Ghella inderdaad gaan en wierp met een forse demarrage en een kleine zwieper Senftleben van zich af. Toen stortte hij zich op Ghella , die hij op de eindstreep klopte.
Van Vliet sneuvelde in twee , in de wijze waarop hij ze reed , onbegrijpelijke ritten. In zijn halve finale vond hij Bergomi en Bellenger naast zich op de startstreep , twee jongens , die hij in wie- Iertermen met één been kan kloppen. Hij nam dan ook gedecideerd de leiding en was zó zeker van zichzelf , dat hij hen in een lange sprint wilde kloppen. Zo begon hij al op 350 meter te spurten en kreeg inderdaad vier , vijf lengten voorsprong op Bergomi , die in tweede positie lag.
Maar hij speelde daarmee tevens in de kaart van de Fransman Bellenger , wiens lust en leven zo'n gelanceerde sprint is. In de laatste bocht had hij Van Vliet te pakken , die hiervan zó schrok , dat hij in een reactie inhield en dit betekende zijn nederlaag , dit betekende tevens zó'n morele klap , dat ijU eigenlijk al was geslagen voordat hij aan de start voor de herkansingsrit kwam tegen Patterson , Bergomi en Lognay.
Weer nam hij de voor hem zo onvoorlelige plaats aan de kop in zijn knagend gevoel van onzekerheid en hij bleef leiden , hoog door de bocht tot plotseling Bergomi naar beneden dook en op 600 m de sprint al inzette. In plaats van hem meteen achterna te springen - Van Vliet behoeft toch niet bang te zijn voor Lognay , noch voor Patterson , daar zijn demarrage een stuk krachtiger is - bleef hij wachten tot wat de Fransman en de Australiër zouden gaan doen. Tenslotte ging Lognay met Patterson aan zijn wiel en Van Vliet daarachter was toen reeds geslagen. Pas in de allerlaatste meters kreeg Patterson , die 100 m voor de eindstreep over Lognay heen was gegaan , Bergomi te pakken en klopte hem met een banddikte. Van Vliet was reeds vijftig meter voor de eindstreep overeind gaan zitten , gebroken door zijn nederlaag.
Neen , dan deed Harris het heel wat beter. Het was trouwens ook wel wat gemakkelijker voor hem , want hij had Patterson bij zich in de halve finale , zijn leerling en zijn vriend , en met behulp van deze behoefde hij slechts de Fransman Lognay er uit te rijden. De Fransman nam de kop , maar Harris nam deze over , sprong weg in de voorlaatste bocht , ving Lognay op en ging weer weg , meteen in volle sprint. De Fransman kwam er toen niet meer aan te pas.
Zo kreeg , ondanks alle voor hem zo sombere vooruitzichten , Harris toch zijn derde wereldtitel op vrij gemakkelijke wijze , want in gezelschap van Patterson voelde hij zich lekker en werd de match a trois eigenlijk herleid tot een match a deux. Want Patterson kreeg opdracht Bellenger af te houden , waarna Harris uit tweede of derde positie wel zou komen.
Patterson nam de kop met Harris achter hem. Bij het uitgaan van de bocht sprong Bellenger tegen de gewoonte in over het tweetal heen in plaats van onderdoor te gaan en dit mocht weliswaar Patterson verrassen , Harris scheen er op voorbereid te zijn geweest. Hij ging met hem mee en wachtte met zijn aanval - om de verrassing groter te maken - tot in de laatste vijftig meter. Met een sprong vloog hij over de Fransman heen en won met een lengte verschil.
Van Vliet kreeg van Plattner - met wie hij altijd overhoop heeft gelegen - en Senftleben een klassieke sprint voor zijn neus gedraaid. Plattner ging lopen en Van Vliet ging hem na. Toen ging Senftleben weg en ook hem moest Van Vliet gaan halen. En toen de Nederlander verwachtte , dat het nu de beurt was aan Plattner , ging de Fransman nogmaals weg. Iets te hoog , want Van Vliet kon nog juist binnendoor komen en in volle sprint dook Senftleben naar het achterwiel van de Nederlander. Volgens mij iets te diep , waardoor het de schijn had alsof hij , Senftleben , een zwieper kreeg , maar Van Vliet was weg. Maar Senftleben protesteerde en Plattner protesteerde en tegen deze Zwitsers-Franse combinatie was de Nederlandse vertegenwoordiging in de protestcommissie niet opgewassen. De rit moest worden overgereden.
Een vreemde beslissing als men weet , dat , indien er werkelijk een overtreding was gebeurd , Van Vliet zonder meer gedistancieerd had moeten worden ! Enfin , er werd overgereden. Van Vliet nam weer de kop en bij het ingaan van de laatste bocht kwam Plattner hoog in de bocht naast hem en sloot zich tussen deze en de ballustrade op. Op datzelfde moment liep Senftleben weg en op dat ogenblik was de Nederlander feitelijk geklopt. Met twee forse trappen was hij Plattner voorbij , dook omlaag en ging met de Zwitser aan zijn wiel op de Fransman af. Op het moment , dat hij omhoog liep , kwam Plattner opnieuw naast hem en samen gingen zij over Senftleben heen , zodat Van Vliet de hele reis buiten om moest maken. De hoop van Sentfleben , dat Plattner Van Vliet nog iets langer had kunnen houden , was daarmee vernietigd en in pure snelheid was hij noch Plattner een tegenstander voor de Nederlander.

Derksen zonder zelfvertrouwen

Met Derksen was het eigenlijk hetzelfde geval , maar toch was het iets anders.
Derksen was namelijk nerveus , erg nerveus. Hij beklaagde er zich al voor de wedstrijd over , dat hij als derde beste man ter wereld een te zware serie had gekregen , ofschoon zijn tegenstanders slechts Bellenger ( Frankrijk ) en Ashton ( Australië ) heetten.
En in deze waan was hij feitelijk al geklopt voordat hij op de baan kwam.
Hij had zich zelf geschrapt voor een plaats in de finale en nu zou alles misschien beter zijn gelopen , als hij niet de pech had gehad , dat de starter , die daar overigens helemaal niet toe gerechtigd was , op het moment , dat Derksen als winnaar enkele meters van de eindstreep verwijderd was , deze rit had afgeschoten , omdat bij de Nederlander de ketting van diens fiets was gelopen. Een belachelijke beslissing. En toen hij de rit moest overrijden , was de Nederlander net ingedut toen Bellenger op 230 meter voor de eindstreep demarreerde.
Zijn reactie was daardoor te langzaam en zijn laatste aanval tevergeefs. De herkansing tegen Nihaut en James won hij zonder moeite door vijftig meter van de eindstreep aan te vallen.
In de kwartfinale heeft Derksen een voortreffelijke kans gehad zich zonder moeite in de halve finale te plaatsen en dat hij van deze kans niet profiteerde , bewijst opnieuw , met hoe weinig zelfvertrouwen Derksen hier te Milaan reed.
Op 380 m. van de eindstreep lag hij achter Lognay en Astolfi , van wie de eerste niet uit tweede en de ander niet uit derde positie kan winnen. En op dat moment , juist op dat moment , durfde Derksen niet. Hij aarzelde en treuzelde met zijn aanval en toen deze eindelijk kwam , was Lognay al lang weg. En met Astolfi voor zich was het de Nederlander onmogelijk om uit derde positie nog langs dit tweetal te komen.
In de herkansing bleek , dat hij er inderdaad met zijn verstand niet bij was.
Op dezelfde wijze als Van Vliet in zijn rit tegen Plattner en Senftleben werd hij door Astolfi boven in de baan opgesloten en terwijl het de bedoeling was , dat Plattner binnendoor zou komen om te winnen , en zodoende een goede steun voor de Fransman kon zijn op weg naar de finale , was de Australiër Patterson de Zwitser net iets te vlug af. Hij dook iets eerder en Plattner , Derksen noch Astolfi kwam aan het vervolg en slot nog te pas.


