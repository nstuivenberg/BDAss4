
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Jachthaven voor de Kaag

Van onze correspondent

LEIDEN. -

Wanneer er geen kink in de kabel komt , krijgt De Kaag er voor het volgende seizoen een jachthaven met een hotel bij. Die zijn hard nodig , want het wordt ieder jaar drukker op de Kaag.
Alleen de jeugdherberg al had vorig jaar zesduizend gasten , waarvan 1300 vreemdelingen. In Januari waren alle veertig zomerhuisjes al verhuurd. Verder is er op het ogenblik zo goed als niets. Daarom hebben particulieren een plan gemaakt , dat als het uitgevoerd wordt 1.350.000 gulden gaat kosten. Aan de Westelijke kant van de Kagerpolder , ten Zuiden van het dorpje De Kaag , zullen 88 zomerhuisjes verrijzen , daarbij een behoorlijk hotel , een moderne jachthaven en insteekhavens.


