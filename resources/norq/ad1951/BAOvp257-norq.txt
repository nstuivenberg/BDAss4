
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Rumoerige nachten op de Veluwe

Nieuwsdienst Algemeen Dagblad

In de bossen bij Vierhouten , Gortel , Niersen en Elspeet is het des nachts zeer onrustig. Het is n.l. de bronsttijd van de herten.
Angstaanjagend klinkt van alle kanten het «burlen» der bronstige hertebokken. Dit gaat zo hele nachten door tot en met de eerste week van October. Voor velen is het een sensatie om per fiets of met de auto langs de bossen te rijden en het sinistere gebrul te horen.
Interessant is het voorts een groep hinden in het licht van de koplampen te krijgen. De dieren zijn in deze periode uiterst nerveus en beweeglijk. In de bossen zelf worden thans tussen de vechtlustige hertebokken hele veldslagen gehouden om het bezit van een kudde hinden.


