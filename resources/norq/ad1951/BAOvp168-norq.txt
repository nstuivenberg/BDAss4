
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : NOG NET OP TIJD. Nieuwe Koningin moest liften

LONDEN. -

De nieuwe koningin van de Cocoseilanden heeft gisteren moeten liften om tijdig aanwezig te zijn voor haar huwelijk met de 23-jarige koning der eilanden in de Indische Oceaan.
Oorspronkelijk zou koning John Clunies Ross op 10 Juli in het huwelijk zijn getreden. Hij slaagde er echter niet in transport te vinden om van zijn koraaleilandenrijk voor die datum in Londen aan te komen. Gisteren weigerde de limousine , waarmede de bruid , Daphne Parkinson , dochter van een zakenman in Lancashire , naar de huwelijksplechtigheid zou rijden , te starten. In toenemende nervositeit trachtte de chauffeur de wagen aan de gang te brengen. Intussen , terwijl de bruid en haar vader geduldig stonden te wachten , kropen de wijzers steeds nader tot het grote ogenblik. Ten slotte stak de bruid haar duim omhoog en kreeg een lift van een voorbijrijdende auto. Zij was juist op tijd in de kerk.
John Clunies Ross is een afstammeling van de Schotse koopman , die in 1825 de eilanden ontdekte en zich daar als «koning» vestigde. In 1S49, op zijn 21ste verjaardag , volgde John zijn vader op in de heerschappij over de eilanden. Koningin Victoria had zijn voorouders een eeuwigdurende pacht verleend over de eilanden. Binnenkort zal de Australische regering het bestuur over de eilanden overnemen , maar de pachtrechten van de Clunies Ross zullen daar niet door worden aangetast. Koningin Daphne zal verscheidene katoenen jurken uit Lancashire meenemen naar haar koraalrijk , waar de radio haar enige verbinding met de buitenwereld zal vormen.
Zij zal de enige blanke vrouw op de eilanden zijn. De bevolking spreekt Maleis. Daphne heeft koning John ontmoet , toen zij beiden twee jaar geleden in Oxford studeerden.


