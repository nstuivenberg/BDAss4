
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Felle aanval op weeldewet. Federatie goud en zilver bijeen

Nieuwsdienst Algemeen Dagblad

NIJMEGEN. -

Uit alle delen van het land zijn vertegenwoordigers van de vier groepen , welke de federatie goud en zilver vormen : ambacht , industrie , groothandel en juweliers , te Nijmegen bijeen voor het jaarlijkse congres.
De secretaris van de federatie dr. mr.
Van Staay viel in zijn openingsrede in felle bewoordingen de weeldewet aan , niet zo zeer omdat de handel in goud , zilver en juwelen er in deze tijd zwaar door wordt getroffen , doch omdat de 30 pct. een misleiding blijkt te zijn.
Deze 30 pct. moet immers berekend worden over de prijs van het object , waarin de weeldebelasting van 15 pct. reeds berekend is en maakt tenslotte 42,85 pct. uit.
De inspecteur van de waarborg , de heer W M. Mieras kon in zijn voordracht over de nieuwe waarborgwet slechts weinig positieve mededelingen doen. Zo zal het goud en zilver , dat beneden het bij de nieuwe wet vastgestelde gehalte is , omgesmolten en zonder keurloon herstempeld kunnen worden. De nieuwe wet eist een vrij lange overgangstijd , in welke tijd ook voor herkeuring met de nieuwe keurtekens gelegenheid zal zijn.
De oude keurtekens blijven geldig.



