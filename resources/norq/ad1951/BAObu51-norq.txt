
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : SEAFURY STORTTE NEER. Piloot ongedeerd : landhuis vernield

LONDEN. -

Een Seafury , een jachttoestel van de Nederlandse marine luchtvaartdienst , is gisteren in Cornwall terechtgekomen op een paar alleenstaande landhuizen.
De bestuurder van het vliegtuig , dat afkomstig was van de basis Sint Merryn , in Cornwall , waar Nederlandse marinevliegers op het ogenblik oefenen , was op een proefvlucht met het toestel , toen hij bij Port Isaac in moeilijkheden geraakte. Hij stuurde de Seafury in de richting van de zee en sprong er uit.
Ongeveer honderd meter uit de kust kwam hij in zee terecht. Hij zwom naar de kust , waar een kustwachter hem op de rotsen trok.
Het vliegtuig maakte een bocht en dook in Trefreok , in de buurt van Port Isaac , neer op enkele landhuizen. Een huis werd geheel vernield en een ander zwaar beschadigd. Het enige slachtoffer was een hond , die niet naar buiten wilde komen en verbrandde.
De bewoners van het verwoeste landhuis , het echtpaar Sarouel May , had in een bus de spaarduiten opgeborgen , waarmee het huisje zou worden gekocht. De bus ligt nu onder de puinhopen.
Mevr. May ontsnapte ternauwernood aan de dood , toen het toestel brandend neerstortte op het huis. Zij werd uit de brandende puinhopen gered en moest met een zenuwschok en brandwonden in een ziekenhuis werden opgenomen.
De brandweer werd in haar werk belemmerd door de ontploffende munitie.


