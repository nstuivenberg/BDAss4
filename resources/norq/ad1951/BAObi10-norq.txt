
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Actie Hulp aan Gerepatrieerden

Van onze verslaggever

DEN HAAG. -

De stichtingen Nederland helpt Indië en Pelita , die in de na-oorlogse jaren Nederlandse slachtoffers van de oorlog met Japan en gerepatrieerden in het algemeen hebben gesteund met in totaal ongeveer 12 1/2 millioen gulden , voeren de eerste weken van deze maand een actie om geld bijeen te krijgen. Zij doen dit onder de naam , die beide stichtingen in 1950 verenigde : «Hulp aan Gerepatrieerden».
De heer Ch. J. I. M. Weiter , oud-minister van koloniën deelde mede , dat zich onder de tweehonderdduizend gerepatrieerden vierduizend gezinnen bevonden , die geholpen moesten worden. De Regering heeft veel voor deze mensen gedaan , maar zij kan niet alles doen en daarom springt Hulp aan Gerepatrieerden bij als er noden zijn in gezinnen , aldus de heer Weiter. Voor de eerste maal verschijnt Hulp aan Gerepatrieerden nu op de collectemarkt.
Op vele plaatsen in ons land zal op Zaterdag 7 of Zaterdag 14 Juli worden gecollecteerd.
In Den Haag wordt een collecte huis aan huis gehouden , in de overige plaatsen straatcollecten. Men heeft gebroken met de sleur van speldjes en biedt degene , die zijn offer brengt iets , waar hij wat aan heeft , namelijk een lucifersboekje waar aan de buitenzijde een tropenhelm op staat afgebeeld en de lucifers de kleuren rood-wit-blauw vertonen.
Voorts zullen er op verschillende punten van de steden verkoopstands worden ingericht , waar de Indonesische lekkernij teng-teng te koop zal zijn. Krontjong- orkestjes , geluidwagens en ook de radio zullen er het hunne toe bijdragen om de aandacht op deze collecte te vestigen.


