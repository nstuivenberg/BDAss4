
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Schultes afscheid van de Schelde

Van onze correspondent.

ANTWERPEN , 1 Juli. -

Dolgraag had Gerrit Schulte gisteren in het Antwerpse stadspark nog eens het jaarlijkse criterium , dat hij driemaal heeft gewonnen , willen veroveren. In die wedstrijd liet hij , indien hij voet bij stuk houdt , zich immers voor de laatste maal op zijn wedstrijdfiets zien aan de Sinjoren. En hij wilde het wielerpubliek uit de Scheldestad , waar hij steeds een potje bij heeft mogen breken , als besluit van zijn carri√®re nog een mooie herinnering aan de blonde Gerrit meegeven. Maar in de massale eindspurt om de overwinning kwam hij precies een halve lengte tekort. Ernest Sterkcx was hem net iets te vlug af geweest.
In het verloop van die snelle rit , waarin er soms tegen 44 km per uur werd gedraaid , was er als ieder jaar een regen aan geldpremies gevallen en daardoor een vuurwerk van spurts ontstoken. Het hoge tempo remde tal van uitlooppogingen sterk , o.a. een van Schulte en Wagtmans.
Na 50 km. slaagden echter wel Ockers en Jansen er in zich los te trekken en geraakten zelfs tot een halve minuut vooruit.
Precies in de allerlaatste ronde sprong het peloton beiden weer op het wiel. Van Steenbergen kreeg toen een opgelegde kans , doch hij miste deze weer eens en zag zich voorbij gesneld door Sterckx.
Schulte en Brusselmans. Vijfde werd Debaere en vervolgens kwamen wiel aan wiel Buyl , Bogaerts , Anthonis en het peloton met Wagtmans erin.


