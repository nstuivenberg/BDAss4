
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : EERSTE NEDERLAAG VAN PRESTON N.E.. Sunderland nog zonder puntverlies

De Engelse voetbalcompetitie draait nu acht dagen en vrijwel alle clubs hebben reeds drie wedstrijden achter de rug. Het is voor het eerst ih vele jaren , dat geen enkele club de volle buit van zes punten wist binnen te halen , een teken , dat de strijd dit jaar buitengewoon fel zal worden. ( Sunderland heeft nog geen puntenverlies te incasseren , maar deze club heeft slechts twee wedstrijden gespeeld ) . Fulham daarentegen heeft uit drie wedstrijden nog geen enkel punt gehaald.

Newcastle en Arsenal hebben pech

Bijzonder onfortuinlijk was de eerste nederlaag van Preston N.E. , dat zo goed in de nieuwe omgeving van de eerste divisie is gestart. Door een gelukkige treffer nam Middlesbrough voor de rust de leiding en daar zijn de Midlanders niet meer voor het doel van Preston geweest. Dank zij doelman Ugoline , die in uitstekende vorm stak , weerstond Middlesbrough de felle aanvallen van Finney en zijn mannen , die meer dan drie kwartier achtereen duurden.
Newcastle U. had ook een ongelukkige dag , hoewel het zich aanvankelijk zo slecht niet liet zien , want dank zij een prachtig doelpunt van de Chileen Robledo namen de Cupwinnaars de leiding.
Doch Jack Rowley van Manchester U. maakte gelijk en daarna verloor Newcastle zijn doelman Fairbrother , die een sleutelbeen brak. Robledo ging in doel staan en hoewel hij het goed deed kon hij toch niet verhinderen , dat Downie het winnende doelpunt voor de Mancuinans scoorde.
Londen had Zaterdag een slechte dag , want van de vijf ploegen in de eerste divisie wonnen slechts de Spurs en de andere vier verloren. Arsenal trof het slecht , want een half uur voor het einde verloor het zijn linkshalf Forbes ; tot vier minuten voor tijd hielden de gunners braaf stand , doch toen zetten de Wolves hun numerieke overwicht in een zege om.


