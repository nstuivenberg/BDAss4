
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Antwerpenaren in beroering

BRUSSEL. -

Het ministerieel besluit betreffende de aangifte van voorraden diamant en de dagelijkse opgave van alle kopen en verkopen van diamant bij het Centraal bureau voor contingenteringen en vergunningen , heeft te Antwerpen vrij veel beroering verwekt.
Het besluit was genomen om de illegale handel in diamant met het buitenland , vooral de Verenigde Staten , tegen te gaan , daar de Belgische schatkist er jaarlijks ettelijke millioenen aan sterke deviezen door verloor.
De Antwerpse diamanthandelaren zouden intussen van oordeel zijn , aldus La dernière heure , dat de getroffen maatregelen aanleiding zullen zijn tot vervalsing van facturen. Zij wijzen er op , dat b.v uit Frankrijk , Italië en Portugal , landen die geen deviezen ter beschikking stellen voor de koop van geslepen diamant in het buitenland , vele gegadigden in Antwerpen komen. Op de zwarte markt worden met ponden en dollars Belgische francs gekocht , waarmee dan de diamanten worden betaald In handelskringen verwacht men niet , dat de Belgische diamanthandel die aankopen zal verwaarlozen.


