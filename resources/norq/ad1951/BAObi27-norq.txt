
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Moeilijke sleep met de Holland

Van onze correspondent

GRONINGEN. -

De grootste na de oorlog in ons land gebouwde zeesleper Holland , van de firma Doeksen te Terschelling , die werd gebouwd op de werf van de n.v. F. Smit te Foxhol , is gisteren naar Delfzijl gesleept , om van deze haven uit naar Amsterdam te worden gebracht , daar zal het schip worden voorzien van motoren. Twee sleepboten trokken het schip , dat een diepgang van
2.67 m. heeft , door het Winschoterdiep
Met grote moeite was men de Bontebrug bij Groningen genaderd , nadat reeds ververscheidene hindernissen , die het ondiepe vaarwater opleverde , waren genomen.
Bij het passeren van de Bontebrug liep de Holland om half tien gisterochtend vast in de brugopening. Eerst tegen half vier gistermiddag kreeg men het schip door- de brug met behulp van een aantal sleepboten. Het scheepvaartverkeer ondervond hiervan grote stagnatie.
Een tragisch ongeval deed zich nog voor , toen het binnenscheepje Onvolmaakt uit Groningen de Holland in het kanaal moest passeren. Het binnenscheepje dreigde op de wal te lopen en de schipper A. Munnike , die naar de voorplecht snelde , kwam te struikelen en sloeg voorover tegen het dek. Hij bleef op de plaats dood.


