
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : De hulp aan het . Vier senatoren geven de strijd nog niet op. Zij willen besnoeiingen te niet doen

WASHINGTON -

Vier democratische senatoren hebben bekend gemaakt , dat zij de strijd zullen aanbinden voor herstel van de besnoeiingen , die zijn aangebracht in het door Truman voorgestelde program van militaire en economische hulpverlening ten bedrage van acht en een half milliard dollar. De senaatscommissies van buitenlandse zaken en gewapende diensten hadden bij de voorbereiding van het wetsontwerp besnoeiingen aangebracht ten bedrage van 964 millioen dollar.
In een gemeenschappelijke verklaring zeggen de democratische senatoren - Theodore Green , Brien McMahon , John Sparkman en William Fullbright - dat het volledige hulpprogram van acht en een half milliard «de beste militaire koop is , dollar voor dollar , die wij kunnen doen». Zij voegen hier aan toe : «Amerika en Europa zijn partners in de strijd om het voortbestaan. Hulp aan de een is hulp aan beide.» De besnoeiingen brengen «het gevaar van een ramp , niet alleen voor Europa maar evenzeer voor Amerika». Zij ramen , dat het Amerika vijftig milliard dollar per jaar zou kosten om een leger van drie millioen man in actieve dienst te houden. «Het zou slechts acht en een half milliard kosten om hetzelfde aantal troepen op de been te brengen langs de frontlinies van de vrijheid over zee.» Economische hulp kan niet gescheiden worden van de militaire.
Europa zelf is niet in staat de defensiebehoeften te produceren en te betalen. Iedere dollar , besteed aan een fabriek in het buitenland , kan een fabriekswaarde van twee , drie of vier maal zoveel doen ontstaan.


