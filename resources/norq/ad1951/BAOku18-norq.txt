
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Film over werk van Rijkspolitie

Van onze correspondent

DEN HAAG. -

Een boeiende instructieen propagandafilm voor het Korps Rijkspolitie , getiteld Hollo , hallo , R.P. 10, heeft in het theater Metropole-Tuschinski haar première beleefd voor een groot aantal genodigden , onder wie de ministers Van Maarseveen , Teulings , Joekes , Mulderije , de staatssecretarissen Van Rhijn en Götzen en mr. Jonkman , voorzitter van de Eerste Kamer.
In de film , een schepping van enige jonge Nederlandse cineasten , is documentaire en speelfilm op harmonische wijze gecombineerd. Flitsen uit opleiding en werk van de Rijkspolitie vormen een spannend , duidelijk geheel , dat fotografisch soms heel goede momenten heeft.
De opsporing en aanhouding van enige sigarettensmokkelaars vormt een der aantrekkelijkste onderdelen. Het is de reconstructie van een werkelijk voorval , waaraan men niets heeft behoeven op te smukken , daar het zich voor een dergelijk scenario uitstekend leende. De film is in opdracht van de Algemeen-Inspecteur van Rijkspolitie door de Forum Filmproductie vervaardigd.


