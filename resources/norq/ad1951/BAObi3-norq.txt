
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Centrale kreeg kortsluiting

Van onze verslaggever

ZWOLLE. -

Het gehele Sallandse deel van Overijsel , de stad Zwolle , de Noordoostpolder , Zuid Drente en de aardolie-maatschappij in Schoonebeek hebben gisteren tussen de middag enkele uren zonder stroom gezeten.
Door een railsluiting van het onderstation Zwolle van de IJselcentrale , een kortsluiting die met een metershoge steekvlam gepaard ging , werd de centrale automatisch uitgeschakeld. De storing , die daardoor ontstond , kon niet onmiddellijk worden hersteld wegens het falen van een schakelaar , zodat men de stroomproductie niet op peil kon houden. Daarna bleek , dat het vuur in de ketel , die met Amerikaanse kolen werd gestookt , zo was verzwakt , dat men het andere deel van de centrale , dat in Hengelo staat , moest inschakelen.
Maar een ongeluk komt zelden alleen : de kabelverbinding werkte niet door een defect in de schakelinrichting en eer dat was hersteld had men twee uur zonder stroom gezeten.


