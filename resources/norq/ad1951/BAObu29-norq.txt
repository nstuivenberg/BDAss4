
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Vier in een vliegtuig naar West-Duitsland

MÜNCHEN. -

Een eenmotorig Tsjechisch vliegtuig met als inzittenden behalve de piloot een man en twee vrouwen is geland op een Amerikaans militair vliegveld te Coburg , Beieren , zo wordt officieel van Amerikaanse zijde medegedeeld. De Tsjechen vertelden dat zij naar West-Duitsland waren gevlucht om politieke redenen. Zij hadden een vergunning gekregen om met het vliegtuig op te stijgen , toen zij hadden beweerd , dat zij bevel hadden om DDT uit te strooien ter bestrijding van insecten.
Het toestel was eigendom van het ministerie van landbouw. Zij vertrokken Zondag om drie uur des middags van het vliegveld van Eger en landden anderhalf uur later te Coburg. Het vliegtuig droeg het kenteken OK-DFH. Volgens de Amerikaanse autoriteiten waren er geen «bekende personen» aan boord.


