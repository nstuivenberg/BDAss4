
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : De notaris zet zijn reis voort

LE HAVRE. -

Het jacht President Robert , waarop zich de Maastrichtse notaris Q. met een gezelschap bevindt en dat enige weken in de haven van Le Havre heeft gelegen , is vandaar vorige week vertrokken. Volgens de havendienst zou de bestemming Cherbourg zijn. Na een kort verblijf aldaar zou het jacht zee kiezen en naar Zuid-Amerika koersen. De haven- en politie-autoriteiten van Le Havre hebben gedurende het verblijf van het jacht geen bijzondere belangstelling voor de passagiers aan de dag gelegd. Men beschreef hen als volmaakte gentlemen. Een ambtenaar van de havenpolitie zei slechts : Ja , over die President Robert zou een roman te schrijven zijn.


