
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Oude moord blijkt werk van Gestapo

WENEN -

De geheimzinnige dood van de Oostenrijkse generaal Vinzenz Zehner op 10 April 1938 zal , zo verwacht de Oostenrijkse politie , spoedig worden opgelost.
Twee vroegere rechercheurs van politie , wier namen niet worden genoemd , zijn kortgeleden gearresteerd.
Zij worden er van verdacht de generaal in zijn woning in Wenen te hebben doodgeschoten , zo deelt de politie mede. Gemeld wordt , dat zijn vrouw en het dienstmeisje , die getuigen waren van de moord , die op 10 April kort voor middernacht werd gepleegd , door de Gestapo werden gedwongen een verklaring te ondertekenen , dat de generaal zelfmoord had gepleegd.
Generaal Zehner was onderstaatssecretaris in het Oostenrijkse ministerie van defensie voor de Anschluss van 1938 tussen het Duitsland van Hitier en Oostenrijk. Hij was ook het hoofd van een commissie van onderzoek van de Oostenrijkse generale staf naar nationaal-socialistische activiteiten.


