
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : DE VOETBALPOOLS. Organisator van Nul-Twee beboet

Van onze verslaggever.

ROTTERDAM. -

Als laatste van de serie processen tegen aanleggers en agenten van voetbalpools en -prijsvragen , is gisteren voor het Rotterdamse Kantongerecht de zaak behandeld tegen het sportblad Nul-Twee , dat werd uitgegeven en gedrukt te Zwijndrecht. Aan de 52 verdachten was overtreding van de loterijwet ten laste gelegd.
De ambtenaar van het O.M. , mr. H. van Buuren , merkte op , dat de oprichting van Nul-Twee een opbieden was tegen de grote broer Een-Nul. Het is echter geen succes geworden en de organisator , de 35-jarige winkelier P. V. uit Zwijndrecht heeft er veel geld bij verspeeld. De meeste verdachten aldus mr. van Buu ren , hebben een blanco strafregister en daarmee zal rekening worden gehouden.
Tegen V. luidde het vonnis vierhonderd gulden boete en tegen de drukker , de 45-jarige J. B. uit Zwijndrecht honderd gulden boete.
Voor de overige verdachten varieerden de boeten van tien tot honderdvijftig gulden , met voor alle verdachten een voorwaardelijke hechtenis van een maand , met twee jaar proeftijd.
Voor met de behandeling van de zaak tegen Nul-Twee werd begonnen , deed de Kantonrechter uitspraak in de zaak tegen de drukker van Sportfavoriet , de 47-jarige H. H. , uit Amsterdam , die een week geleden heeft terecht gestaan. Hij werd , conform de eis , veroordeeld tot honderd gulden boete en een maand hechtenis , voorwaardelijk.



