
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Kabinet ontbonden in San Marino

SAN MARINO -

De Grote Algemene Raad van San Marino ( het door de communisten beheerste parlement van de kleine republiek in Italië ) heeft zichzelf ontbonden en een regentschap van alle partijen ingesteld om een einde te maken aan de koude oorlog welke tussen Italië en San Marino woedt. De zestien leden tellende regentschapsraad zal regeren tot er , in de herfst , opnieuw verkiezingen worden gehouden.
Twee jaren al lijden de veertienhonderd inwoners van de miniatuur-staat in de Apennijnen onder een blokkade van de Italiaanse douane. San Marino is geheel door Italiaans gebied omringd.
Rome heeft nooit toegegeven , dat er een blokkade bestaat. Maar zij was indertijd afgekondigd om het duidelijk te maken , dat er «geen broeinest van communisme» zou worden geduld binnen de Italiaanse grenzen. Om nu een einde aan de blokkade te maken , hebben de communisten min of meer afstand van hun macht gedaan. Het land kan de maatregelen van Italië niet langer dragen , daar de Italiaanse douane de middelen van bestaan van San Marino ondermijnde ( touristenbezoek en de opbrengst van het casino ) door het de vreemdelingen onmogelijk te maken , de republiek te bezoeken.
De Amerikaanse driemaster Eagle , de vroegere Horst Wessel , die vaart voor de opleiding van officieren van de Amerikaanse kustwacht , is gisteravond in de Amsterdamse haven aangekomen , tezamen met het s.s. Campbell. Met deze beide schepen maken 260 adelborsten van de Amerikaanse kustwacht hun zomeroefentocht van dit jaar.


