
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Kaesong voor onderhandelen niet geschikt

TOKIO ( Reuter ) . --

De geallieerden hebben gisteren de Roden te verstaan gegeven , dat Kaesong absoluut niet deugt voor voortzetting van de onderhandelingen over een wapenstilstand.
De delegaties ontmoetten elkaar gisterochtend bij Pan Moen Jon , dicht bij Kaesong. Zij zouden daar een regeling maken om in de toekomst incidenten te vermijden. Maar zij waren het al dadelijk met elkaar eens , dat Pan Moen Jon geen plaats was om te praten en dus gingen zij naar Kaesong.
Wat er verder is besproken , is niet bekend. De bijeenkomst duurde een uur. Acht uur later werd er een geheimzinnige boodschap door de Noordelijken afgegeven , bestemd voor kolonel Andrew , die bij de voorlopige onderhandelingen generaal Ridgway's afgevaardigde is. De inhoud van de boodschap werd niet gepubliceerd.



