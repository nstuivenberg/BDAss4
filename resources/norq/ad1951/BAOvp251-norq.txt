
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Prinses stelt reis uit Koning George gaat vooruit. Bezorgdheid blijft

LONDEN ( Reuter ) . -

De lijfartsen des konings hebben er gisteravond in een bulletin op gewezen , dat er voor de komende zeven a tien dagen nog reden zal zijn voor enige bezorgdheid , hoewel de koning na zijn operatie ononderbroken vooruit is gegaan en zich geen complicaties hebben voorgedaan.
Een Londense specialist gaf daarop te kennen : Na een zo ernstigs operatie is het de gewoonte om ongeveer tien dagen te wachten teneinde er zeker van te zijn , dat er zich geen complicaties voordoen.
Dit is de periode , waarin men niet geheel zeker kan zijn van wat er gaat gebeuren.
Het is dus onverstandig om , voordat deze periode is verstreken , onvoorwaardelijk optimistisch te zijn.
Prinses Elizabeth , en haar echtgenoot de hertog van Edinburg hebben tenslotte besloten hun reis naar Canada één a twee weken uit te stellen. Zij zouden per vliegtuig hebben gereisd om op 2 October te Ottawa aan te komen.
De premier van Canada heeft echter voorgesteld het officiële bezoek uit te stellen , voor welk voorstel de prinses en de hertog hem dank hebben gezegd.
In het ochtend bulletin van gisteren werd gezegd , dat koning George een «minder rustige nacht» had gehad doch bleef vooruitgaan.
Met meer dan gewone belangstelling hebben specialisten te Londen kennis genomen van een referaat , dat de chirurg Clement Price Thomas , die de operatie in Buckingham Palace heeft uitgevoerd , op een medisch congres te Parijs heeft laten voorlezen. Daarin beschrijft Thomas namelijk de problemen , die rijzen na een longoperatie zoals de koning heeft moeten ondergaan. Het voornaamste gevaar na de operatie , aldus dr. Thomas , is dat van infectie. Het kan in de meeste gevallen echter worden bedwongen met sulpha-preparaten , terwijl een normale ademhaling van de patiënt ook veel goed doet.


