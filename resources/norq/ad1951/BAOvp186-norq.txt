
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : Mooie prestaties door Nederlanders

NU het voetbalcompetitierad al enkele weken draait , beginnen de zomersporten steeds meer op de achtergrond te geraken. En toch zijn er dit weekeinde in laatstgenoemde takken van sport door landgenoten enkele mooie prestaties verricht. In de eerste plaats moeten wij dan noemen het kranige drietal Van Rijssel , Ph. Haaker en H. Veer , dat als Nederlands Bteam voor de derde maal in de geschiedenis van de internationale motorzesdaagse voor Nederland de Zilveren Vaas won. Zij verrichtten deze fraaie prestatie in Noord-Italië.
E EN klein groepje Marathonlopers trok dit weekeinde naar Duitsland , om te Wetzlar aan een internationale Marathon-loop deel te nemen. En ook zij keerden met lauweren huiswaarts.
A. van der Zande won de eerste prijs in een nieuwe Nederlandse recordtijd , terwijl de Nederlandse kampioen Overdijk als tweede eindigde in een tijd , die eveneens binnen zijn oude Nederlandse record lag. Met Moons , die als zesde eindigde , legden onze landgenoten tevens beslag op de eerste plaats in het landenklassement voor Duitsland en Zuidslavië. Slijkhuis verbeterde op deze herfstdag o o k een Nederlands record , namelijk te Rotterdam het record op de 10 km. , dat op naam stond van Lataster.
DE paardenwereld was dit weekeinde saamgekomen op Mereveld , waar o.a. de draverij om het kampioenschap van Nederland werd gehouden , welke werd gewonnen door Olga Pluto , bereden door A. J. Siderius.
Als voorspel van de bondsvergadering van de K.N.V.B. verenigden zich te Utrecht de afgevaardigden van de eerste klassers rond de groene tafel.
Er kwam heel wat critiek los en , afgaande op deze vergadering , kon de bondsvergadering Zaterdag a.s. wel eens geen saai verloop hebben , zoals de laatste jaren meermalen het geval was. Ook de voetbal zelf was wispelturig en in alle delen van het land waren verrassende uitslagen te noteren.



