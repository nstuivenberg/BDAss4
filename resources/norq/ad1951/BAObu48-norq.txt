
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : VERMIST IN HET POOLGEBIED. Onzekerheid over het lot van vier Britse onderzoekers

LONDEN. -

Vier Britse marine-officieren , die een expeditie van een maand in het poolgebied van Noordoost Groenland zouden ondernemen , zijn niet op tijd teruggekeerd. Van hun lot weet men absoluut niets. Zondag zou het viertal op een afgesproken plaats aan de Groenlandse kust verschijnen om vandaar met een vliegboot naar de beschaving te worden teruggebracht.
De vliegboot ligt op de afgesproken plaats , maar de bemanning heeft geen teken van leven van de expeditie ontvangen.
Een maand geleden zijn de officieren naar Groenland gevlogen om een grote Britse expeditie , welke men het volgende jaar wil houden , voor te bereiden.
Het voornaamste doel van de grote expeditie zou zijn een onderzoek in te stellen naar de weersomstandigheden , welke van grote invloed zijn op het weer boven de Britse eilanden.
De vier onderzoekers trokken de vorige maand vergezeld van een Groenlandse gids het binnenland in. Hun leeftocht en andere benodigdheden vervoerden zij op hondensleden.
Zij waren van plan een nog niet in kaart gebrachte bergreeks welke 160 km.
lang en 65 km. breed is , door te trekken , de toppen van het gebergte steken ruim tweeduizend meter uit boven de ijswoestijn.


