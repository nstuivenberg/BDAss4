
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Versmade romantiek

DEN HAAG -

De romantiek der smachtende jongelieden is de wereld nog niet uit. Dat is weer bewezen in Den Haag , waar een 24-jarige student zich in het nachtelijk duister langs de regenpijp op een perceel aan de Denoordenhoutseweg werkte. Daar aangekomen sloeg hij een ruit in en stapte de slaapkamer binnen van zijn ex-verloofde.
Hij legde voorzichtig zijn hand op haar gelaat , maar daarmee was de romantiek dan ook ten einde. De jongedame vloog het bed uit en riep de hulp van haar vader in. De vader zag er ook geen romantiek in en waarschuwde de politie. En de politie maakte een proces-verbaal op wegens vernieling en huisvredebreuk.


