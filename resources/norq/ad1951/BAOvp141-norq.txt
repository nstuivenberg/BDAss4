
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Dappere piloot

LONDEN. -

De piloot van een Amerikaanse straaljager , die gisteren in het Engelse dorp Beek Row is neergestort , was er tijdens zijn laatste ogenblikken uitsluitend op bedacht , het vredige plaatsje voor een ramp te behoeden.
Terwijl zijn brandende vliegtuig op het dorp afraasde , gelukte het hem , het toestel in het midden van de hoofdstraat te houden , tussen de rijen huizen. Hij liet een spoor achter van verzengde deuren en gebarsten ruiten , maar redde de vijftig bewoners van de straat het leven.
Tenslotte kwam het brandende vliegtuig terecht in een stuk land.
De Amerikaanse luchtmacht wilde de naam van de heldhaftige piloot niet bekend maken , voordat zijn bloedverwanten van zijn dood op de hoogte zijn gebracht.


