
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Amsterdam-Arnhem v.v.. Plantaz won in de eindspurt

Van onze speciale verslaggever.

AMSTERDAM , 4 Juli. -

Ruim twintig Zuidelijke wielrenners waren over de Moerdijk gekomen , om in de vierde Amsterdam-Arnhem-Amsterdam de degens te kruisen met de «Hollanders».
En met de gedachte , om deze Hollanders hun wil op te leggen , waarin zij maar ten dele zijn geslaagd.
Het spel van jachten en uitlooppogingen begon al vroeg. Nauwelijks had de stromende regen , waarin de renners waren gestart , opgehouden , of bij Bussum ontsnapten negen man. Maar de weg was nog lang en bij Voorthuizen , na ongeveer 75 km , werden de negen dapperen ingelopen , waardoor het hoofdpeloton uit dertig man kwam te bestaan. Bij Apeldoorn gingen Joris , Donker , De Booy en Brinkman er vandoor , waarmee de slag was begonnen.
Want het peloton nam dit niet. Tussen Apeldoorn en Arnhem maakten Nolten , Van der Veken. Paymans , Zieleman , Plantaz , Koeman , Remkes en Willekens zich los en gingen op jacht naar de vier vermetelen , die voorbij Arnhem de vlag moesten strijken. Maar deze groep van twaalf man was te groot , om gezamenlijk succes te hebben. Dat begrepen Joris , Donker en Tienstra , die na 165 km in de buurt van Scherpenzeel het hazenpad kozen. De Booy , Brinkman en Van der Veken gingen direct achter hen aan en toen bleek dat het deze zes ernst was.
Langzaam maar zeker liepen zij uit en bij Soestdijk bedroeg hun voorsprong 2 minuten. Toen vonden Plantaz en Nolten het genoeg. Tussen Laren en Bussum gingen zij achter de vluchtelingen aan.
En het lukte. Nog voor Weesp streken zij na een prachtige jacht op de weglopers neer. Tienstra kon het tempo niet volhouden en viel terug. Het werd een eindsprint ; Plantaz kwam het eerst het stadion binnen en zijn sprint was de anderen te machtig. De uitslag :
1. Plantaz , 235 km in 6 u. 7 min. 50 s e c ;
2. Brinkman ; 3. De Booy ; 4. Donker ;
5. Van der Veken ; 6. Joris ; 7. Nolten ;
8. op 2 min. 45 sec. Van Roon ; 9. Koeman , 10 Geluk.


