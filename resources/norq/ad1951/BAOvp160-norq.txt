
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : De conferentie te Brussel. Nog geen afspraken

BRUSSEL. -

Bij het verlaten van de vergadering van ministers van Nederland en België , die gisteren in het ministerie van Buitenlandse Zaken te Brussel werd gehouden , waren de deelnemers zeer gesloten over de resultaten der besprekingen. Aan de vergadering , die Zaterdag in Anneville voortgezet wordt , zullen van Belgische zijde slechts weinig ministers deel kunnen nemen , aangezien zowel minister Van Zeeland als minister Van Houtte naar de Ver. Staten vertrekt.
De verslaggever van Belga heeft vernomen , dat Nederland een voorstel heeft ingediend , ter sanering van zijn betalingsbalans met België , strekkende om de export van België en Luxemburg naar Nederland te beperken , en wel uitsluitend voor met essentiële producten , die niet vrijgegeven zijn in het kader van de organisatie voor Europese economische samenwerking.
De Belgische delegatie zou in antwoord daarop er op hebben gewezen , dat een dergelijke regeling slechts de textielexport naar Nederland , die toch reeds van maand tot maand afneemt , nog meer zou doen inkrimpen.
Aangenomen wordt , gezien de afwezigheid van de daarbij betrokken ministers en deskundigen , dat het landbouwvraagstuk in het geheel niet ter sprake is gekomen.
Nader vernemen wij , dat van Belgische zijde zou zijn voorgesteld , een crediet van 40 millioen dollar - via de Europese Betalings Unie - ten behoeve van Nederland te openen. Minister Lieftinck zou een exposé hebben gegeven van de betekenis der jongste belastingverhogingen en de plannen tot verdere beperking der consumptie teneinde de Nederlandse betalingsbalans gunstiger te maken. Onze correspondent te Brussel meldt nader : Het staat nu wel vast , dat er voor de invoer uit Nederland naar België van goederen welke behoren tot de vrijgemaakte sector , geen contingenten zullen worden aangewezen. Een zekere rem is wel noodzakelijk , gezien de grote vordering welke België op Nederland heeft , maar na een dag confereren te Brussel hebben gisteravond de ministers van economische zaken en financiën der samenwerkende landen besloten , dat men niet verder kon gaan dan tot het bepalen van zekere plafonds voor de invoer van deze goederen ( textiel valt er b.v.
onder ) .
De overeenkomst welke gisteren te Brussel werd bereikt , is principieel belangrijk. De Nederlandse regering heeft besloten , dat het onder de gegeven omstandigheden niet juist is , dat Nederland in het verband van de O.E.E.S. zou overgaan tot het vrijmaken van het goederenverkeer van 60 tot 75 pct. De voornaamste critiek van de E.B.U. te Parijs op onze betalingspositie schijnt gelegen te zijn in het feit , dat de handel tussen Nederland en België tot 92 pct. is vrijgemaakt.
Er was nu dus nader overleg tussen België en Nederland over deze verhouding noodzakelijk.
Het eerste kwartaal van dit jaar zal daarbij min of meer als basis worden genomen. De plafonds voor de Belgische invoer hier te lande worden Zaterdag bepaald. Het is dus stellig niet zo , dat men na gisteren kan zeggen , dat de uitvoer van België naar Nederland drastisch zal worden beperkt , met andere woorden : het roer in de betrekkingen tussen Nederland en België gaat niet om.


