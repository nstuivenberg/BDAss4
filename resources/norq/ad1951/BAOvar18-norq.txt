
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : De fuut , goede duiker en visser

In een doodgewoon watertje aan de rand van Rotterdam , net op de grens van het landelijke gedeelte , waren twee jonge futen aan het duiken. Er stonden een paar mensen naar te kijken , zulke zonderlinge vogels hadden ze nog nooit gezien.
Verklaarbaar. De fuut is helemaal niet wat je noemt een zeldzaamheid in ons waterrijke polderland ; overal waar plassen en brede vaarten zijn met rietkragen erlangs kan men deze bijzonder mooie en belangwekkende vogel verwachten. Maar zo aan de stadrand , dat is wel iets merkwaardigs , want al te amicaal jegens de mens is de fuut werkelijk niet. Dat kan elke roeier en zeiler beamen ; een fuut , prima duiker en visser , heeft er een hekel aan , de mens al te dicht bij zich te laten komen. Deze twee jeugdige snaken , nog een beetje gestreept ( jonge futen , pas uit het ei , zijn helemaal gestreept , net zebra's ) waren blijkbaar aan het ouderlijk toezicht ontsnapt en amuseerden zich daar in die poldervaart kostelijk met het duiken naar jonge rietvoorn.
Ze kregen er een heel stevige portie van binnen.
Signalement van de volwassen fuut : een stevige , scherpe snavel , witte wangen , een lange , donkere , sterk achterover hellende kuif aan elke. kant van de kop , witte hals , vuilwitte onderzijde , donkerbruine bovenkant.
In de vlucht ( een heel mooie sierlijke vlucht ) vallen de witte dwarsbanden op de vleugels en de lange , gestrekte nek op.
Ze broeden nog wel , de futen ; we vonden dezer dagen nog een nest in de rietlanden van een der Reeuwijkse plassen. Een merkwaardig nest ; het wordt gebouwd van rottende plantendelen en drijft op het water , bevestigd aan een aantal rietstengels. De eieren liggen niet bepaald kurkdroog ; bij het leggen zijn zij groenwit en later worden zij , onder invloed van die rottende planten , vuilbruin. Men denkt wel eens , dat de fuut bij zonnig weer het broeden aan de natuur overlaat. In elk geval is het een feit , dat de fuut niet zeer constant broedt en bij warm , zonnig weer het nest vrij vaak verlaat , na de eieren met waterplanten te hebben toegedekt. Door de broeiing zou dan de temperatuur bewaard blijven.
Als de gestreepte , zeer koddige jongen uitkomen ( u kunt ze nu in ons waterland vaak zien en in alle stadia , van piepjong tot vliegvlug ) zijn de ouders een en al zorg.
Ware kloekhennen , die bij elk gevaar hun jongen op de rug nemen en ermee wegzwemmen in een behoorlijk hoog tempo. En maar vissen voor die vraatzuchtige jongelui ; een fuut in de groei heeft heel wat nodig. Nu zijn volwassen futen prima vissers , zij duiken , achtervolgen in hoog tempo zwemmend onder waterd de vis. komen heel veel verder weer boven met de blikkerende buit in de snavel.
Beroepsvissers in het zoete water hebben een stevige hekel aan de fuut en men mag ze dat niet kwalijk nemen , want de futen gaan in hun ouderliefde zo ver.
dat zij veel te veel kleine witvis vangen. In de buurt van het futennest , waar de jongen plegen te worden gevoerd totdat zij al bijna vliegvlug zijn , ligt het vaak bezaaid met kleine witvis , ponden wel. En die zag de broodvisser natuurlijk liever groot worden in het water.
Maar de watersportmensen zijn over het algemeen erg op de fuut gesteld. Het is inderdaad een gezellige vogel op het water , met dat voortdurende duiken waarbij ze op de onverwachtste plaatsen weer boven komen Wij hebben de indruk , dat zij de laatste tien , vijftien jaar in het Utrechts-Zuidhollandse plassengebied wat talrijker ziin geworden. Trouwens , dat we die jonge futen dezer dagen aan de rand van Rotterdam zagen snelemeien , was weer een waarneming die in deze richting wees.
In het begin van deze eeuw werden de futen tel vervolgd vanwege de veren van de hals , het futenbont , dat toen in de damesmode populair was. Dat is gelukkig verleden tijd.


