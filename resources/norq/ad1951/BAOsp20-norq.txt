
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Laura-rit 1951 geslaagd

LEIDEN -

De Laura-rit 1951, de vierde in de serie , is weer achter de rug en evenals de voorgaande mag zij uitstekend geslaagd worden genoemd.
Vier dagen lang hebben hele slierten fietsende toeristen het schone Hollandse landschap in alle windrichtingen doorkruist en volop genoten van het heerlijke landschapschoon , dat er op de tochten door de polders en langs de duinen te genieten valt , terwijl zij op de laatste dag ook wat bos- en heidevelden te aanschouwen kregen.
De Lauratocht werd dit jaar gereden door ruim 440 deelnemers , waaronder 10 Engelsen en 2 Belgen , terwijl er voorts twee politieploegen waren van tien man , uit Den Haag n.1. en uit Zaandam. Voorts reed een ploeg van een Rotterdamse Verzekeringsmaatschappij mee.
Er werd ditmaal in twee klassen gereden , d.w.z. in verschillende afstanden , nl. 150 en 100 km. De deelnemers waren evenwel niet erg te spreken over deze splitsing , zodat men zeer waarschijnlijk volgend jaar weer naar de eenheidsafstand van 125 km zal terugkeren.
Slechts zes uitvallers werden genoteerd , 'n enkele door te grote vermoeidheid , anderen door kleine ongelukjes , waardoor verder rijden hun onmogelijk werd gemaakt. De oudste deelnemer was de 76-jarige Leidenaar W. W. Dijkstra , een oude Fries , die na afloop bij de algemene huldiging en bij de uitreiking van de gebruikelijke onderscheidingen natuurlijk extra werd vermeld.



