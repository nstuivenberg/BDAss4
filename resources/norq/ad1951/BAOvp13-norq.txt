
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Bijna zomerweer

Het is misschien om niet te geloven , maar toch heeft zich in de nacht van Zaterdag op Zondag het merkwaardige verschijnsel van de nachtvorst voorgedaan.
Op heel wat plaatsen in ons land naderde het kwik in de thermometer dicht aan de grond het vriespunt. Zo werd in de Bilt slechts een halve graad boven nul gemeten. Het lijkt dus alsof de zomer alweer op zijn retour is. Gelukkig is het seizoen nog niet zover gevorderd en vandaag zullen wij het dan ook weer best hebben evenals gisteren. Echt warm is het toen echter niet geworden.
want de lucht is oorspronkelijk uit het Poolgebied afkomstig , terwijl deze lucht tot grote hoogte reikt. De temperatuur kwam gisteren dan ook nergens boven 22 gr. ondanks de vele zonneschijn , die door de grote helderheid van de atmosfeer bijzonder fel kon zijn. In den Helder werd zelfs niet meer dan 16 gr. gemeten.
Geleidelijk zal nu iets minder koude lucht worden aangevoerd , maar daardoor moet er ook meer bewolking worden verwacht , waardoor het zonnetje wordt getemperd en waardoor de temperatuur niet veel meer omhoog zal kunnen komen.
In Zuid-Oost Engeland kwamen gistermiddag weliswaar hoge temperaturen voor , veel hoger dan in andere plaatsen , maar als deze lucht de Noordzee is gepasseerd zal ze weer flink zijn afgekoeld. Bij ons blijft het weer dus goed , zonder al te erge warmte.


