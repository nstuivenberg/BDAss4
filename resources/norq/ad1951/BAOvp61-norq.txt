
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : In Berlijn : . Russen treden in overleg

BERLIJN. -

Voor het eerst sinds twee jaar hebben de drie Westelijke mogendheden met de Russen te Berlijn aan de conferentietafel gezeten om te spreken over de vrijheid van het handelsverkeer tussen West-Berlijn en West-Duitsland. De Russische delegatie bestond uit drie mannen en een vrouw , die hun eigen politiemacht hadden meegebracht.
Zo konden zij zorgvuldig beschermd het Britse hoofdkwartier in West-Berlijn binnenkomen en drie uur later , na afloop van de eerste zitting , weer verlaten.
De Russen houden er aan vast , dat zij het recht hebben controle te oefenen op alle goederen , die West-Berlijn verlaten met bestemming West-Duitsland of West- Europa. Zij willen in het bijzonder voorkomen , dat schaarse metalen uit Oost-Duitsland via Berlijn in het Westen terecht komen. De Westelijke mogendheden staan echter op het standpunt , dat Berlijn onvoorwaardelijk vrije toegang moet hebben tot het Westen en dat de Russen aan het feit , dat de stad door de Russische zone is omgeven , niet het recht kunnen ontlenen om controle op het verkeer te oefenen. De Amerikanen , Britten en Fransen zouden dan ook graag zien , dat de Russische controlemaatregelen voortaan van «puur formele» aard zullen zijn.
De eerste besprekingen tussen de vier bezetters zijn in een «welwillende atmosfeer» gevoerd , aldus een communiqué na afloop.


