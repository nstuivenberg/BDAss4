
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Scheveningen komt gezellen tekort

SCHEVENINGEN. -

In de Scheveningse vissershaven ligt een logger , die niet kan uitvaren wegens gebrek aan vakkundige gezellen. Vrijwel alle schippers hebben de grootste moeilijkheden om een complete bemanning voor hun schepen samen te stellen. In Scheveningen kan men de klacht horen , dat jongelui er geen zin meer in hebben op loggers te gaan varen , omdat zij dan 's winters werkloos zijn.
Op elke logger varen vijf jonge vissers onder de rang van matroos. Wanneer de haringvangst afloopt , zo half December , dan worden ze ontslagen. Zij moeten dan een baantje zoeken aan wal of gaan varen op kustvaartuigen.
Volgens deskundigen uit het visserijbedrijf moeten spoedig maatregelen worden getroffen om aan de moeilijkheden het hoofd te bieden. Zij vragen bovendien een betere opleiding.



