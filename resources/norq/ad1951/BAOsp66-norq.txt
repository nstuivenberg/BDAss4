
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Oost-Duitsland lid van internationale zwembond

HELSINKI -

Op de vergadering van de internationale zwembond , welke in de Finse hoofdstad is gehouden , zijn Venezuela , Bolivia , Hongkong , Indonesië , West- Indië en Oost-Duitsland als lid tot de bond toegelaten. Over de toelating van Oost-Duitsland was enige discussie , doch deze viel ten gunste van de Oostduitsers uit. zodat zij in de toekomst kunnen deelnemen aan internationale wedstrijden , zowel met Westduitsers als met leden van de andere aangesloten landen.
Achttien wereldrecords werden erkend , waaronder dat van Geertje Wielema op de 150 yards rugslag met 1.40.4, gevestigd 11 April 1951 te Hilversum ; het wereldrecord van de ploeg van de Rotterdamse Dames Zwemclub , bestaande uit Ria van der Horst , Nel Garritsen en Irma Schuhmacher , op de 300 yards wisselslag met 3.19.4, gevestigd 9 Juni 1951 te Wallazey en het wereldrecord op de 300 meter wisselslag , dat de Nederlandse ploeg , bestaande uit Geertje Wielema Nel Garritsen en Irma Schuhmacher , op 2 December 1950 te Rotterdam vestigde met een tijd van 3.35.9.
Op de vergadering , die ook werd bijgewoond door de voorzitter van de Koninklijke Nederlandse Zwem Bond , de heer J. de Vries , kwam nog ter sprake , om op de Olympische Spelen 1952 voor de orthodoxe schoolslag en de butterfly aparte nummers te nemen. Daar echter alleen een internationaal congres , dat open staat , voor alle leden , wijzigingen in de regels kan aanbrengen , zal op de Olympische Spelen te Helsinki op de schoolslagnummers zowel de orthodoxe slag , als de butterfly mogen worden gezwommen.


