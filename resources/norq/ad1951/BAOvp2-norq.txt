
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Twist met het mes beslecht.

Van onze correspondent

DOETINCHEM. -

In een donkere buurt van Doetinchem , die bekend staat als Het Fort , is in de nacht van Zaterdag op Zondag een dertigjarige voddenkoopman , gehuwd en vader van vijf kinderen , tijdens een vechtpartij dodelijk getroffen en korte tijd daarna in zijn woning overleden.
Het slachtoffer was met enige buurtbewoners na middernacht teruggekeerd van de kermis te Doesburg , waar het gehele gezelschap zich aan drank te buiten was gegaan. Met de laatste bus naar huis terugkerend , was er tussen twee families een woordenwisseling ontstaan , die voor de woning van het slachtoffer ontaardde in een handgemeen. Er werden messen getrokken en plotseling zakte de voddenkoopman E. in elkaar. Hij bleek een steekwonde i. de borststreek te hebben.
Zodra bekend werd , dat E. dodelijk was getroffen , keerden de buurtbewoners zich tegen zekere Van D. , die er van verdacht werd E. te hebben neergestoken.
Van D. vluchtte zijn huis in , waarop de woedende menigte de ruiten van de woning ingooide.
Toen de politie ter plaatse verscheen was de vechtpartij nog in volle gang. Een aantal arrestanten is ingesloten en voorts vond de politie enige messen en dolken , doch geen daarvan was met bloed besmeurd.
Het stoffelijk overschot van E.
is in beslag genomen en op last van de Officier van Justitie te Arnhem is het onderzoek naar de dader van deze manslag voortgezet.


