
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : Bijeenkomst met de Roden. Nog geen directe onderhandelingen

TOKIO. ( Reuter. ) -

Generaal Ridgway heeft , na de Noordelijken enige dagen op antwoord te hebben laten wachten , bekend gemaakt , dat zijn onderhandelaars een bijeenkomst zullen hebben ( vanochtend vroeg ) met de Noordelijke afgevaardigden om een regeling te treffen voor de voortzetting van de onderhandelingen over een wapenstilstand. Die regeling dient om herhaling van allerlei incidenten te voorkomen.
Wanneer de besprekingen zullen worden voortgezet - zij zijn al een maand lang geschorst geweest - zal dat zijn met grote militaire acties op de achtergrond. Want in de meeste sectoren van het front woedt de strijd weer even fel als in de tijd dat er van een wapenstilstand geen sprake was. Aan het middengedeelte van het front golft de strijd op en neer.
De boodschap , waarin generaal Ridgway's besluit om de besprekingen te hervatten , was vervat , werd niet per radio overgebracht , maar door twee verbindingsofficieren. Ridgway maakte van de gelegenheid gebruik om er nog eens op te wijzen , dat niet de geallieerden maar de Noordelijken verantwoordelijk zijn voor het afbreken van de onderhandelingen te Kaesong op 23 Augustus.


