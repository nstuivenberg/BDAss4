
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : WEERZINWEKKEND BEDRIJF. Geld voor propaganda uit handel in narcotica. Communisten smokkelen voor grote bedreigen Amerika binnen. Hooggeplaatste mensen betrokken in het werk van wijdvertakte organisatie.

MILAAN. -

Giovanni Battista Migliori , inspecteur van de volksgezondheid te Milaan , is van mening , dat de communistische propaganda in de Verenigde Staten wordt betaald uit de inkomsten van een wijdvertakte handel in verdovende middelen. Deze narcotica zijn afkomstig uit Oost- Duitsland en worden via Tsjechoslowakije , Oostenrijk en Italië naar de Verenigde Staten gesmokkeld.
De handel in verdovende middelen in Amerika , zei inspecteur Migliori , is vrijwel geheel in handen van de kleine communistische partij en dank zij de inkomsten daaruit beschikt die partij over de middelen om haar propaganda te voeren.
Het gaat niet alleen om de bekende verdovende middelen , zoals cocaïne , heroïne , hasjisj , morfine enz. , maar ook om een geheel nieuw type , een synthetisch narcotium , dat sterker is dan de andere en vooral in Oost- Duitsland wordt gemaakt.
Een kleine hoeveelheid van dat middel is al gauw tien millioen lire waard. In het afgelopen jaar zou er voor millioenen dollars van het vergif de Verenigde Staten zijn binnengesmokkeld.
De smokkel-organisatie luistert naar de romantische naam van Club van de mol en heeft bureau's te Bolzano , Verona , Genua , Napels en Rome. Zij telt meer dan tweehonderd leden , van wie verscheidenen hoge ambten bekleden of vooraanstaande zakenlieden zijn.
Bepaalde firma's in pharmaceutische artikelen zijn door chantage bij de affaire betrokken.
Het hoofdkwartier van de organisatie bevindt zich te Milaan. Daar woont althans een van de belangrijkste figuren , die zijn praktijken verbergt achter eerzame bedrijvigheid op handelsgebied.
De Italiaanse en de internationale politie zijn op het ogenblik bezig met een onderzoek in Milaan.


