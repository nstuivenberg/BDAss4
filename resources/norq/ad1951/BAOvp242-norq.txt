
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Malversaties in gevangenis. Ameublement en kampeerwagen gratis geleverd

Nieuwsdienst Algemeen Dagblad

LEEUWARDEN. -

Het onderzoek naar de malversaties die kort geleden in de strafgevangenis te Leeuwarden werden ontdekt en waarvoor een beambte van de Rijksgebouwendienst en een werkmeester uit de strafgevangenis werden gearresteerd , is nog in volle gang.
Dit onderzoek strekt zich niet alleen uit tot de timmermanswerkplaats en meubelmakerij , waar de eerste knoeierijen werden ontdekt. Zoals men weet , werden hier allerlei voorwerpen kosteloos gemaakt voor de ambtenaar van de Rijksgebouwendienst , die blijkbaar met de werkmeester zo goed bevriend was , dat aan alle gratis opdrachten werd voldaan.
De man van de Rijksgebouwendienst bestelde zelfs eens een geheel ameublement en een kampeerwagen , die keurig netjes door de gevangenen werden gemaakt.
De justitie zal thans nagaan of er meer afdelingen in deze strafgevangenis zijn waar dergelijke klanten hun bestellingen deden en waarvoor weinig of niets werd betaald. Het is een raadsel hoe geruime tijd al deze bestellingen door de gevangenen konden worden uitgevoerd , zonder dat deze vreemde gang van zaken niet bekend zou zijn bij de directie van de gevangenis. Op dit punt zal natuurlijk ook de directeur aan een verhoor worden onderworpen. Aan de hand van de in beslag genomen administratie zal de Rijksrecherche zeker kunnen nagaan of de malversaties buiten medeweten van de hogere leiding zijn gepleegd.


