
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : wereldkampioen

MILAAN. -

De Alkmaarder Jan Pronk heeft Dinsdagavond laat , in prachtige samenwerking met zijn landgenoot , de Zaankanter Cees Bakker , Nederland toch nog een wereldtitel bij de baankampioenschappen geschonken , namelijk die achter grote motoren , welke sinds 1903, toen Piet Dickentman deze te Kopenhagen veroverde , niet meer in Nederlandse handen was geweest.
Nadat er ruim 30 km. waren afgelegd nam Pronk de leiding ; Bakker , die een ronde achterstand had opgelopen , nestelde zich achter hem en hij was het vooral , die de aanvallen van de Franse combine Lemoine-Lesueur en van de Duitse combine Lohmann-Schorn brak , waardoor de aanvallen veel aan stootkracht hadden verloren , wanneer deze op Pronk werden gelanceerd. Tot het einde wisten onze landgenoten dit spelletje vol te houden , waardoor Nederland - juist door de wijze waarop ze werd verkregen - een prachtige zege behaalde. De uitslag was : 1. en wereldkampioen Pronk , 100 km in 1.21.30.5 ( gem. 73.610 km. ); 2. Leliaert ( B ) op 50 meter ; 3. Lemoine ( Fr. ); 4 Lesueur ( Fr. ) -
5. Lohmann ( D. ); 6. Bakker ; 7. Schorn
( D. ) .
De finale in de achtervolging bij de profs werd gewonnen door de Italiaan Bevilacqua. die in de finale Koblet versloeg in de tijd van 6 min. 16 sec , een van de snelste tijden ooit op een open baan gemaakt. Koblet stond machteloos tegenover dit Italiaanse geweld ; zijn tijd was 6.25.2. De derde plaats was voor de Deen Nielsen , die Gillen naar de vierde plaats verwees.


