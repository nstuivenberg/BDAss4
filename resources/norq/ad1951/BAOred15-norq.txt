
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : Algemeen Dagblad. Te zwak

Het gezegde luidt , dat men plots helder inzicht in een bepaalde situatie , als door een bliksemschicht , kan krijgen.
De onweersbuien van gisteren , zij het door de daarmede gepaard gaande duisternis , hebben ons helder doen zien , hoe zwak onze electriciteitsproductie is en welke gevaren daarvan te duchten zijn.
Vooral in het dicht bevolkte en sterk industriële Westen des lands leidde het des morgens plotseling oplopende gebruik van electrische stroom tot groot ongerief. Hoe moet dat in de wintermaanden gaan , wanneer het electriciteitsverbruik regelmatig op een hoger niveau zal komen ? Belangrijker echter nog is de aan wijzing , dat wij met het electriciteitsgebruik ten behoeve van de nijver heid in een gevaarlijke zone zijn gekomen en wel , omdat de productie van electrische stroom de vraag kennelijk niet voldoende kan bijhouden. Is het te veel gezegd , dat de electriciteitsproductie wel eens de «flessehals» zou kunnen worden , welker vernauwing onze industrie in haar productie gaat begrenzen ? Wanneer de capaciteit van onze electrische centrales zo krap is , dat een enkele bijzondere stoot in het gebruik omhoog moeilijkheden veroorzaakt , dan vormt deze situatie toch wel een ernstig gevaar voor geheel onze volkshuishouding.
Beseft men wel voldoende , dat deze hachelijke positie tot zeer rampzalige gevolgen kan leiden ? Zoals men weet , is de electriciteitsproductie een aangelegenheid , waaraan de lagere organen en met name verschillende grote gemeenten en provincies bij voortduring en met succes grote zorg hebben gewijd. Men heeft ook in Haagse departementale milieu's een begerig oog op deze tak van overheidsbedrijf geslagen en sommigen sturen aan op één centraal geleid productie- en distributiebedrijf van electrische stroom. Intussen blijkt de capaciteit van de bestaande centrales kennelijk te klein , terwijl de povere financiële positie van gemeenten en provincies het aantrekken van kapitaal niet al te gemakkelijk maakt.
Dat het gemeentebestuur van Dordrecht de moed heeft met een flink uitbreidingsplan van de Dordtse centrale te komen , mag dan ook van harte worden toegejuicht. Aan deze uitbreiding heeft ons land behoefte.
De kwestie van centralisatie der bestaande bedrijven is onder de gegeven omstandigheden geenszins actueel. Er moet gebouwd worden , willen wij niet ieder ogenblik de kans lopen in moeilijkheden te komen en willen wij kunnen beantwoorden aan de vraag naar electrische stroom , zonder welke de modernisering en uitbreiding van onze nijverheid niet tot het gewenste resultaat zullen kunnen leiden.
Wij weten , hoe moeilijk onze steenkoolpositie is en hoe wij voor vloeibare brandstof op invoer zijn aangewezen. Daarbij komt de krappe capaciteit van onze electrische centrales , Onder deze omstandigheden zullen wij ons toch op ander gebied moeten beperken , opdat een van de hartaders van onze volkshuishouding niet door gebrek aan krachten tekort gaat schieten


