
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : 2 OCTOBER TELEVISIEDAG. Aan De Toverspiegel wordt met man en macht gewerkt. Bekende kunstenaars onder de medewerkers

Nieuwsdienst Algemeen Dagblad

BUSSUM. --

Met het naderen van de tweede October , de dag waarop de televisie-uitzendingen in ons land officieel via de zender Lopik beginnen , stijgt in de Bussumse studio de bedrijvigheid.
De voorbereidingen door de Nederlandse Televisie Stichting zijn in volle gang.
In het nabij gelegen hotel de Rozenboom wordt vanmiddag de eerste repetitie gehouden.
Onder leiding van regisseur Erik de Vries wordt het speciaal door Willy van Hamert , Evert Werkman en Peter Koen geschreven televisiespel De Toverspiegel gerepeteerd , dat in de eerste uitzending na de redevoeringen van staatssecretaris mr. Cals en prof dr. Kors op het scherm zal worden gebracht.
Aan dit spel werken mee Ank van der Moer , Hetty Blok , Albext van Dalsum , Johan de Meester , Ad. Hooykaas en in een kinderrol de elfjarige Louis Bouwmeester , kleinzoon van de grote Louis en zoon van Stoethaspel. De Amsterdamse journaliste Jeanne M.
Roos zal als omroepster in het programma fungeren.
Uiteraard is het aantel Nederlanders , dat deze eerste televisie-uitzending zal kunnen aanschouwen , nog niet bijzonder groot. In Bussum zelf heeft men daarom speciale maatregelen getroffen.

In het groot

Op de middenstandstentoonstelling die daar wordt gehouden zullen in verscheidene stands televisie-ontvangers worden opgesteld. Voorts is in verscheidene hotels een televisietoestel geplaatst , o.m. in Grand Hotel Gooiland te Hilversum een z.g. Jumbo , een televisie-apparaat met groot beeld.



