
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : MEER ARMSLAG VOOR ITALIË. Vandaag verklaring van Grote Drie

PARIJS ( A.P. ) -

Vandaag zullen de Verenigde Staten , Groot-Britannië en Frankrijk een verklaring publiceren , waarin zij zeggen dat Italië niet langer verplicht is , zich te houden aan bepaalde clausules van het Italiaanse vredesverdrag van 1947.
De drie mogendheden zullen meedelen dat de veranderde omstandigheden het niet langer noodzakelijk maken , dat Italië zich houdt aan enige clausules , welke in hoofdzaak betrekking hebben op de sterkte van leger , luchtmacht en marine.
Een poging om de tekst van het verdrag te wijzigen , zou de goedkeuring van Rusland vereisen. Rusland is echter tegen verzachting van de bepalingen betreffende de bewapening van Italië , omdat Italië deel uitmaakt van het Atlantische pact. Het Kremlin zal zich ongetwijfeld verontwaardigd tonen wanneer de verklaring wordt gepubliceerd. Rusland heeft echter precies hetzelfde gedaan voor de satellietstaten Roemenië , Bulgarije en Hongarije. Ook aan die drie landen zijn er bij hun vredesverdragen beperkende bepalingen betreffende de bewapening opgelegd. De Westelijke regeringen constateerden echter twee jaar geleden reeds , dat de betrokken landen sterker bewapend waren dan bij de vredesverdragen was toegestaan.



