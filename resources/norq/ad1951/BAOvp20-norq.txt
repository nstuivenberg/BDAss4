
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Nog steeds geen overeenstemming te Frankfort

FRANKFORT. -

De nieuwe socialistische Internationale , te Frankfort voor een driedaags congres bijeen , heeft zich nog niet kunnen verenigen op een beginselverklaring , waarvan de tekst Zondag bezwaren ontmoette bij de Franse en Duitse afgevaardigden.
Bovendien heeft een Britse resolutie , gisteren ingediend , waarin er bij alle democratische landen op wordt aangedrongen «hun landsverdediging sterker te maken» , scherpe critiek van Duitse zijde uitgelokt. Onder leiding van Kurt Schumacher verzetten de Duitse socialisten zich tegen de herwapening van hun land , zolang de geallieerden geen grote strijdmacht zenden om de Russen aan de Elbe het hoofd te bieden. Morgan Philips , secretaris van de Britse Labourpartij , die tot voorzitter van de nieuwe internationale is gekozen , bepleitte een evenredige verdeling van de offers , welke de diverse naties voor de defensie tegen het Russische blok moeten brengen , en zei : Ik weet niet , hoe lang het Britse volk zal willen voortgaan om offers te brengen , welke buiten elke verhouding staan tot wat vele andere bondgenoten doen , die zich bovendien dichter bij de bron van het gevaar bevinden.
Vandaag eindigt het congres en zal men het eens moeten worden over de beginselverklaring , welke Zondag voor commissie-onderzoek naar de ontwerpcommissie werd terugverwezen.


