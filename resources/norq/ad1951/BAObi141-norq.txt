
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : Zoete droom bleek zuur bedrog. FANTAST SPEELDE DE GROTE HEER. En een menigte aannemers hielden het allemaal voor waar

Nieuwsdienst Algemeen Dagblad

VENLO -

Een maand lang hebben negen Venlose aannemers en onderaannemers op fluweel gezeten , nauwelijks in staat het geluk te bevatten , dat , een Zwitsers ingenieur op hun weg voerde.
Als «technisch leider en gemachtigde» van een Amerikaans majoor , deelde deze ingenieur grif defensie-opdrachten uit : voor de bouw van een reparatiefabriek voor pantserwagens en honderdtachtig woningen te Blerick , voor veertig hangars , acht kilometer startbanen en zestienhonderd woningen op het vliegveld Venlo.
Alles voor het Atlantisch Pact , bij elkaar werken voor millioenen en nog eens millioenen guldens.
Zondag echter zijn de luchtkastelen van de Venlose aannemers ineengestort. De Venlose politie kreeg lucht van de affaire , die tot dan toe onder de uiterste geheimhouding , vanwege de defensiebelangen , was behandeld.
In de nacht van Zaterdag op Zondag werd de fantasierijke ingenieur van het dak van zijn pension gehaaid , waarheen hij in pyjama gevlucht was. Het lied was uit. De defensie-plannen bestonden slechts in de verbeelding van de Zwitser.
Het begon , toen de ingenieur een Venlose aannemer wist te interesseren voor een te stichten naamloze vennootschap op bouwgebied. Spoedig daarna kwam hij zijn toekomstige compagnon vertellen , dat hij technisch leider en gemachtigde was geworden voor belangrijke defensiewerken. Eerste opdracht : een fabriek en honderdtachtig woningen te Blerick. Het enthousiasme van de aannemer en de inmiddels geinteresseerde onderaannemers werkte zo aanstekelijk op de ingenieur , dat hij steeds maar weer nieuwe opdrachten wist te «verwerven» , tot de vliegvelden te Venlo en Sittard toe.
Deze week hadden machines ter waarde van 150.000 gulden geleverd moeten worden , waarvoor reeds een order was geplaatst. De aannemers werden geïmponeerd door de wezenlijke technische bekwaamheid van de ingenieur en de strenge geheimhouding , waarmede alles werd omringd. De Zwitser toonde blanco volmachten met het opschrift Generale Staf , afdeling zeven , met zijn eigen handtekening en die van een Amerikaanse majoor , wiens naam hijzelf aan niemand mocht vertellen. De handtekening van de Amerikaan bleek later een vervalsing te zijn van de handtekening van een directeur van een Arbeidsbureau in België.
De bijbehorende stempels had de ingenieur zelf vervaardigd.
De Zwitser heeft overigens naar verhouding weinig geprofiteerd van zijn onuitputtelijke fantasie. Enkele aannemers leenden hem een paar honderd gulden , die hij heeft opgemaakt. Was het hem uitsluitend om geld te doen geweest , de aannemers zouden grotere bedragen missen ! De ingenieur is intussen naar de gevangenis te Roermond overgebracht , de aannemers zijn op de begane grond teruggekeerd.


