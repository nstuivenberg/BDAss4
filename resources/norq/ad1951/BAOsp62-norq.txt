
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Strijd tegen de elementen. Alkmaardermeer bood laatste dag troosteloze aanblik. Boten onder water , zeilen aan flarden en brokstukken op de golven

Van onze zeilmedewerker.

ALKMAAR , Dinsdagavond. -

Regen , afgewisseld , met motregen , opgezwiept door een harde Zuidwestenwind , waren Dinsdagochtend weinig aanlokkelijke omstandigheden , om te gaan zeilen. Maar toch kwamen nog vele zeilers uit de knusse beschutting van de jachthaven van Akersloot naar buiten , om hun kansen voor de hoofdprijzen te verdedigen op het grauwe en onstuimige water van het Alkmaardermeer. Wij menen evenwel , dat het streven van de wedstrijdbesturen , om onder elke omstandigheid te laten starten , niet juist is. Wij hebben dit jaar al een paar maal gezien , dat co没te que co没te moest worden gevaren met totale verwaarlozing van de consequenties , dit dit met zich meebrengt.
Dit gaat misschien lang goed , totdat er mensenlevens vallen te betreuren , waarmee de zeilsport al zeer slecht gediend zou zijn. Vandaag kwam het niet zover , maar elke goede watersportliefhebber bloedt het hart , wanneer hij ziet , dat gloednieuwe tuigen en fokken in rafels slaan. Het lijkt erg stoer , maar wij hebben er geen eerbied voor. Een limiet voor de windkracht , waaronder wordt gevaren , lijkt wel op haar plaats.
Wij hebben gekeken naar de zeven Draken , die vanochtend startten. In de wind lagen deze schepen , die toch heus wel een stootje kunnen hebben , met slaande grootzeilen en sterk gebogen masten te hakken op de golven. Vijf kwamen er binnen .waarvan Bakker de snelste was , gevolgd door Verduyn. Van Wijk , uitgeschakeld door een fout bij de start , won de hoofdprijs. Bij de Regenbogen ging het grootzeil van Alberda aan flarden , toen hij op de eerste plaats lag , zodat Leen de Wit won en tevens de hoofdprijs in bezit nam.
Slechts vier Valken kwamen er binnen , de rest was weggevaagd. Kirkenier won met een kwartier voorsprong v贸贸r v. d.
Meer , die met zijn ballon op vlak voor de finish Keyzer voorbij ging , die het risico niet durfde te nemen zijn ballon omhoog te hijsen. Kraan , ver achter bij Visser , ging in de woeste vlagen eens kijken hoe Visser weer boven water werd gehesen , toen hij bij het geipen onder water was verdwenen met zijn Sharpie. Daarna zette hij zijn tocht voort en won de hoofdprijs.
Bij de Olympiajollen kwam niemand binnen , allemaal onder water of opgegeven , zodat Gerhards Zaterdag en Zondag voldoende punten had verzameld om in het totaal te zegevieren. Twee Vrijheidsklassers streden stoutmoedig tegen de golven ; Frech toonde ook nu weer zijn kunnen door te winnen.
Sterk gereefde jollen voeren een baantje onder de hoge wal , maar ook hier brokken , terwijl voor de wind enige jollen onder water doken. De Vries Lentsch vergiste zich bij de finish , toen hij ver voor lag. Hij wilde nog een ronde varen , zodat Huisken won. Holtrap fladderde met een gebroken giek en grootschoot nog net voor De Vries Lentsch binnen.
Deze laatste won in deze klasse de hoofdprijs.
Het was jammer voor het wedstrijdbestuur , dat alles zo eindigde , daar het niets naliet om alles vlot en prima te laten verlopen , waarin het ten volle is geslaagd.


