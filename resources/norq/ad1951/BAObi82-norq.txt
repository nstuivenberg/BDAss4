
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Protest tegen huurverhoging. Verhoogde rentevoet oorzaak van wijziging

Nieuwsdienst Algemeen Dagblad

GORINCHEM. -

Bewoners van nog in aanbouw zijnde woningcomplexen te Gorinchem hebben zich met een adres tot het gemeentebestuur gewend en daarmee protest aangetekend tegen huurverhogingen , die zij weigeren te betalen zolang er geen algemeen geldende en voor partijen bevredigende oplossing is gekomen.
De verhogingen - zeide burgemeester Van Rappard- zijn het gevolg van de verhoogde rentevoet. In de eerstvolgende raadsvergadering zal een voorstel aan de orde komen tot vaststelling van de definitieve huren ; dat de huur , zoals die bij het betrekken der gereedgekomen woningen in Juni werd vastgesteld een voorlopige was , is gegadigden destijds medegedeeld. Op de onvermijdelijke verhoging waren zij derhalve voorbereid.
Wat zich te Gorinchem voordoet met de van gemeentewege in aanbouw zijnde complexen bungalows en aireywoningen.
doet zich ook elders in ons land bij de gemeentelijke woningbouw voor. De verhoogde rentevoet noodzaakt tot wijziging van het exploitatieschema en de door de overheid goedgekeurde gemeentelijke bijdrage in de exploitatie der gereedkomende woningen mag niet worden overschreden.
De exploitatie moet kloppen en zo komt men tot huren , die soms 25 % en meer boven de aanvankelijk geraamde huren komen te liggen.
Dat voor soortgelijke doch eerder gereedgekomen woningen de lagere huren gehandhaafd kunnen blijven verwekt niet geheel ten onrechte wrevel bij dat deel der burgerij dat thans wordt verplicht een hogere huur te betalen.



