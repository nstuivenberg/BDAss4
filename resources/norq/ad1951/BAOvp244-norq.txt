
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : VOLLEDIG SUCCES VOOR DE GASPERI. Grote Drie bereid Italiaans vredesverdrag te herzien. Amerika zal streven naar herstel van alle rechten van Italië als vrij land

WASHINGTON ( A.P. ) -

In een rede bij het monument voor Lincoln te Washington heeft president Truman de nieuwe vriendschap tussen de volken van Italië en de Verenigde Staten bezegeld door te zeggen , dat Amerika zal streven naar het herstel van alle rechten van Italië als een vrij land en de toelating van Italië tot de Verenigde Naties ondanks het veto van Rusland.
Alcide de Gasperi , Italië's premier , ziet zijn conferenties , eerst met de ministers Acheson , Morrison en Schuman , daarna met Acheson alleen , bekroond met een volledig succes. De Grote Drie hebben zich er namelijk plechtig toe bereid verklaard het Italiaanse vrede verdrag te herzien , zodat daaruit alle belemmeringen verdwijnen , die het land nog ten achter doen staan bij de andere vrije mogendheden in het Atlantische pact.
Om het vredesverdrag in deze geest herzien te krijgen , moet de Italiaanse regering vooraf overleg plegen met alle twintig ondertekenaars , waarbij men er zeker van kan zijn , dat Rusland , een der ondertekenaars , zich hevig zal verzetten.
Het Westen is echter vastbesloten om de herziening van het vredesverdrag ook zonder Rusland door te zetten. Deze herziening heeft ten doel om Italië in staat te stellen geheel op gelijke voet aan het Westelijke defensiestelsel deel te nemen , dus het zal geen «plafond» meer hebben voor de omvang van zijn strijdkrachten. Van zijn kant heeft premier De Gasperi zijn onvoorwaardelijke medewerking beloofd aan de plannen om West-Duitsland aan de Noordatlantische verdediging te doen deelnemen.
Amerika heeft toegezegd materiaal te zullen leveren ter verhoging van Italië's staalproductie en zal met andere regeringen «practische plannen ontwerpen voor een internationale organisatie , die een oplossing moet brengen voor hel vraagstuk van de overbevolking in Italië».
De Italiaanse industrie krijgt bovendien orders voer het Amerikaanse leger uit te voeren. Wat Triest betreft hopen de grote mogendheden , dat Rome en Belgrado daarover tezamen tot een accoord zullen komen.



