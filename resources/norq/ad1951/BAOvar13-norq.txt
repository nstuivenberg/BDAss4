
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Met vacantie in jubilerend Parijs. Telkens allerlei nieuwe en boeiende dingen. Komt niet waar buitenlanders komen

Van onze verslaggever

PARIJS -

Frankrijk is , we zeiden het de vorige keer al , in het afgelopen jaar voor ons veel duurder geworden.
In Parijs heeft men , met zijn tweeën , en het hotel niet medegerekend , op zijn minst 2000 francs per dag nodig ( oftewel f 22.- ) om een klein beetje als een toerist te leven. Dus laten we zeggen : ontbijt zelf verzorgen in het hotel , in goedkope zaakjes eten , drie keer per dag op een terrasje zitten , om de vier dagen naar een schouwburg.
Een hotel kost ( tweepersoonskamer ) , bediening en belasting inbegrepen , gauw frs. 550 per nacht. Veel goedkoper komt u niet terecht , maar heel snel veel duurder , tot 1800 frs per dag toe......

Goedkoop eten.

Ja , hm..even eerlijk wezen.... beste mensen hoor , die Fransen , maar zult u me beloven , dat u elke rekening in een restaurant controleert ? Dat kan u veel geld schelen.
Onze persoonlijke ervaring heeft ons geleerd dat twee van de tien Franse kellners ( die gargon heten , wat jongen betekent ) heel slecht optelkundig onderwijs hebben genoten. Hoe toeristieker de zaak , hoe slechter dat onderwijs blijkbaar was. Op Montmartre telt men heel slecht bijv. Het allergoedkoopst ( en lekker ) eet u in die kleine , verstopte Arabische zaakjes , die u vindt in de Marais ( de buurt achter het stadhuis ) en nabij Saint Germain des Prés , waar u toch moet zijn omdat u natuurlijk een biertje wilt drinken bij Les Deux Magots of Flore , temidden der inderdaad wonderlijk toegetakelde «existentialisten». Het adres van mijn privé-Arabisch zaakje verklap ik niet , maar u eet er een beste couscous garni , met een paar glazen witte wijn , en zeer sterke Arabische koffie toe , voor nog geen 200 frs. Als u meer dan 30 frs. fooi geeft , gaat de bediende de volgende week stil leven. En hier wordt u nooit lastig gevallen door Arabische kleedjeskooplui , want die eten hier zelf. Goedkoop zijn ook sommige Chinese en Indochinese eethuisjes in achteraf straatj es bij de Boulevard Saint Miehei ( de studentenboulevard , die machtig gezellig is ) en voorts sommige Franse eethuisjes , die niet aan een boulevard liggen. In zo'n gezellig ding waar de «patron» of zijn vrouw zelf aan het grote fornuis in het restaurant uw spijzen toebereidt , eet u met uw gade voor een 600 frs.

Uitgaan.

Laat die Folies Bergères maar schieten. Er wordt veel over gepraat , maar als u van dat genre houdt , dan is u veel gezelliger uit in Concert Mayol of in het Casino de Paris. Wilt u een uitstekend Latijns- Amerikaans ballet zien , kleurig en enthousiast , tintelend van leven en van verrukkelijke Zuidamerikaanse liedjes , ga dan naar theater Marigny. Wilt u beste Franse chansons horen , een avond lang , dan is de Caveau de la République uw doelwit. Wilt u alles weten wat er op het gebied van kunst en amusement te doen is , koopt dan zodra u Parijs binnenkomt aan een kiosk voor veertig francs het blad «Cette Semaine a Paris».

Rennen.

Ja , heus , u moet een keertje naar de paardenrennen te Longehamps , Auteuil of Vincennes. En neem nu geen dure plaats , maar ga goedkoop zitten , op de volkstribune , voor 50 francs. Om u heen duizenden uitbarstingen van Zuidelijk temperament , duizenden uitbarstingen van spijt of vreugde bij iedere cours : er wordt zwaar gewed. Wedt u ook maar eens mee , de laagste inzet is 50 francs. U zult wel verliezen , net als ik.... Tenzij u achter een aan allerlei uiterlijkheden direct te herkennen paardenenthousiast gaat staan en speelt waarop hij speelt , dan mag het lukken.

Zondag.

Wilt u een echt-Franse Zondag hebben , dan kunt u gaan wandelen in het Bois de Boulogne en u verbazen over de ingetogen rust der Franse kindertjes , die werkelijk , met witte handschoentjes aan en keurige petjes op , met pa en ma meewandelen. En zo rustig.. Ieder Nederlands gezinshoofd verbaast zich daar over. Of u gaat door de Tuilerieën en ziet daar de Franse kindertjes bootjes laten zeilen in de vijvers. Lieve .mensen , wat zijn ze rustig. Niet eens gillen en schreeuwen , niet eens vechten en heel weinig drenzen....
Naar buiten. De omstreken van Parijs zijn heel mooi. Aanbevolen punten : Versailles ( van Gare des Invalides met het treintje , retour derde klasse 90 frs. ) . De eerste Zondag van de maand spuiten des middags een uur lang de fonteinen in de paleistuin. Onvergetelijk. De derde Zondag van de maand spuiten ze in het Trianon , eens het lustoord van Marie Antoinette. Achter het Grand Trianon ligt het bekoorlijkste park van Frankrijk , heel melancholiek , een tikje verwilderd , gelofelijk charmant. De tweede Zondag van de maand zoudt u naar Saint Cloud kunnen gaan , dan spuiten daar de fonteinen. Verder : Bois de Vincennes , waar u voor weinig geld een bootje kunt huren om door de mooie waterpartijen te roeien. Saint- Germain-en-Laye ( te bereiken van Gare St. Lazare ) , met een oud kasteel en een park dat heerlijk uitzicht over de heuvelen biedt , de Seine in de diepte.
Ga het kasteel niet in , er is een museum in dat het summum van verveling is. Dan Chantilly , Compiègne , beide in verrukkelijk bos gelegen , Fontainebleau , idem , maar dat is allemaal al heel wat verder en denkt erom , de Franse spoorwegen zijn duurder dan de onze. Houdt echter wel op de stations de goedkope Zondagsretours in de gaten.

Conclusie :

Parijs is een verrukkelijke stad. Zij is vol verrassingen , en al komt u er voor de dertigste keer , u zult er voor de dertigste keer allerlei nieuwe , aardige , boeiende dingen ontdekken. U zult er ontzaglijk veel wandelen , winkelen , slenteren ( wat zijn die etalages extramooi , bij de jubileumfeesten ! Kijkt u maar eens op de Champs Elysées ) u zult een beste periode hebben. Maar nogmaals en tenslotte : komt niet daar , waar alle buitenlanders komen. Komt daar , waar de Fransman komt en dan zult u pas goed begrijpen , hoe goed deze stad is , hoe mooi , en hoe fel levend.


