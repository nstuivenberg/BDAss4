
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Motorrijder botst tegen bus

Van onze correspondent

MIDDELBURG. -

Zondagmiddag is op de weg tussen Domburg en Westkapelle een zeer ernstig ongeval gebeurd , dat drie mensen : man , vrouw en baby , het leven heeft gekost. Het was het gezin van de 32-jarige horlogemaker B. uit Domburg , die een bezoek wilde brengen aan familie in Middelburg. Ook een driejarig zoontje zou meegaan , maar voor men op weg kon gaan moest eerst de baby bij de schoonouders is Westkapelle worden gebracht. Het driejarig jongetje werd daarom zolang achtergelaten in een zomerhuisje en de man stapte met zijn vrouw op de motor waarbij de vrouw de baby in haar armen hield. Op weg naar Westkapelle geraakte B. in een rookwolk , veroorzaakt door een duinbrandje. Daardoor zag hij niet , dat een stoet van zeven autobussen aankwam en reed in volle vaart op de voorste autobus. De motorfiets drong geheel in de motorkap van de bus en de horlogemaker , zijn vrouw en de baby werden onmiddellijk gedood. Het driejarige kind wachtte inmiddels nog steeds in het zomerhuisje op de terugkomst van vader en moeder. Tenslotte kwam een timmerman , die het gebouwtje moest openbreken om de kleine , die op zo tragische wijze wees was geworden , te bevrijden en naar familie te brengen.


