
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Moeilijkheden om erfenis van UFA

BONN. -

De aankondiging van de geallieerde liquidatiecommissie voor de UFA , dat de Bavaria-filmkunst te München en de Mars-film te Berlijn verkocht zullen worden , heeft bij de Westduitse regering te Bonn een onprettige verrassing gewekt. Men had daar gedacht , dat de commissie met de liquidatie zou wachten tot een Duitse wet zou zijn afgekondigd , waardoor de Duitsers de nieuwe regeling van de eigendom der studio's zelf ter hand konden nemen. Er is dan ook prompt uitstel gevraagd.
De waarde van de studio's te München wordt op vijftien millioen mark geschat en daar de Duitse filmindustrie niet over voldoende kapitaal beschikt , verwacht men dat buitenlandse belanghebbenden zich van het project zullen meester maken , ook al kunnen deze voor niet meer dan 25 procent aan de te vormen ondernemingen deelnemen.
Men hoopt te Bonn dat de Duitse wet alsnog zo snel zal kunnen worden afgekondigd , dat de liquidatie in Duitse handen blijft. Voor de studio's te Berlijn bestaat deze kans echter niet meer. Zij worden binnenkort door de geallieerde commissie verkocht.


