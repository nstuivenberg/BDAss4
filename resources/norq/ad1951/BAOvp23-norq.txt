
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Kreeft wordt aan boord bevroren

Van onze correspondent

DEN BOSCH. -

Het Zuidafrikaanse ms. Isolda , dat door de Vlaardingse scheepswerf A. de Jong n.v. is verbouwd , is nu voorzien van een complete vriesinstallatie , uitgevoerd door Grasso's machinefabrieken n.v. in Den Bosch. Het is voor de eerste maal in de geschiedenis van de Nederlandse scheepsbouw , dat een schip met een dergelijke installatie is uitgerust. De Isolda zal de inrichting nodig hebben voor het invriezen van kreeften , die het schip op het eiland Tristan da Cunha gaat halen en tijdens de vaart terug naar Kaapstad aan boord zal verwerken. Het is mogelijk vierduizend kilo kreeft tegelijk te bevriezen op een temperatuur van twintig graden onder nul. In de vriesruimten kan het schip ongeveer zestig ton kreeft opslaan.


