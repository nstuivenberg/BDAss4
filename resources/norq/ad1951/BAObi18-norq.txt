
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Utrecht vierde de Maskerade. Geestdriftige burgers zien een kleurrijke optocht

Van onze correspondent

UTRECHT. -

Utrecht slaapt vijf jaar , maar als het dan in de nacht van de Maskerade aan het feesten slaat , kent het zichzelf - en anderen - niet meer.
Tot bovenop het peerd van Wille brord zaten gisteren de mensen , ze hingen half uit de bomen , ze stonden op gevaarlijke daklijsten , naast schoorstenen , zodat men nauwelijks in het rond durfde blikken uit vrees een of andere tuimeling te zullen veroorzaken.
Tegen tweeÃ«n begon de motorpolitie in actie te komen en drukte met vervaarlijk gebrom de rijen in de lange Jansstraat en op het Oudkerkhof bijna tegen de huizen. Eindelijk naderde dan de stoet met de keizer der Mongolen en als we eerlijk willen zijn , bleek de faam van zijn geweld sterker dan zijn uiterlijk deed vermoeden. Een kleine , gedrongen figuur in het groen te paard wiens gelaatstrekken schuil gingen achter zwart hoofd- en baardhaar.
Mongoolse ruiters en ijlboden , die volgens de historie in staat waren 200 kilometer per dag af te leggen , openden de stoet. En achter de vorst kwam ? .n zijn vier zonen met de generaals. Maar meer aandacht bleek men te hebben voor de olifant , een kleine , waarop zich twee Mongolen in evenwicht trachtten te houden. En verder was er de tentwagen van Dsjenghis Khan waarin hij gedurende zijn veldtochten verblijf hield , getrokken door een span ossen.
Lastdieren , Mongoolse ruiters in hun donkere pijen met zwarte helmen , lansen , pijlen en boog , bepakte kamelen , woestijnpaarden , zij allen verleenden een exotisch tintje aan de kleurrijke optocht , die zich met horten en stoten voorbewoog omdat er op verschillende punten halt werd gehouden.
De gevangen genomen Perzische vrouwen in hun ijle sluiers , die toch nog wat zichtbaar lieten van de charme der Utrechtse meisjes , loonden alleen reeds de nachtwake der manlijke bevolking.
Zo is deze Maskerade een waardevol element geworden in het geheel der Utrechtse lustrumviering. Tot diep in de nacht is het feest voortgezet en niemand behoeft voortaan meer te beweren , dat wij hier het gevoel voor het losse , ongedwongen , spontane , blijmoedige feestbetoon zouden missen.
Daar behoeft geen muziekcorps aan te pas te komen , want de vreugde leeft in ieder Utrechts hart , op zijn minst eenmaal in de vijf jaar !


