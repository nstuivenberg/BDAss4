
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Voorspel van de Asser T.T.. De Italianen zijn ( figuurlijk ) overal , de Engelsen nergens. Vele Nederlandse renners al uitgeschakeld

door mr. P. Lamberts Hurrelbrinck.

ASSEN , 6 Juli. -

Het weer was vanmorgen gedurende de laatste trainingsuren niet al te best. De hemel was dreigend bewolkt en af en toe motregende het. Toch volgde een talrijk publiek de rondsnellende renners vanaf de tribune , terwijl vele fijnproevers zich in de bochten hadden opgesteld.
Alle renners waren deze laatste trainingsuren opgekomen. De verschillende klassen reden afzonderlijk. Zij , die niet aan de beurt waren , slenterden door het rennerskwartier. De drukke Italianen voerden de boventoon , maar de rijders van de Engelse fabrieksploegen Norton , A.J.S. en Velocette zag men nergens. Zij verschenen even om de benzinetanks te laten vullen en verdwenen dan weer spoorloos.
De voorbereidingen in het Engelse kamp gesohieden met Britse onopvallende geheimzinnigheid , aan het nieuwsgierig oog der menigte onttrokken. Op afgelegen punten langs het circuit staan hun vrachtwagens met onderdelen en daarbij wachten de monteurs , om - indien nodig - reparaties te verrichten.
De Norton-rijders Duke , Locket en Brett werden door ploegleider Joe Craig telkens , nadat zij twee ronden hadden afgelegd , gestopt. Dan werden de sproeiers verwisseld en de gemaakte tijd in het register opgeschreven. Zo verkreeg hij niet alleen aanwijzingen voor de voordeligste sproeier , doch tevens een kostbare documentatie voor het volgend jaar.

Valpartijtjes

De Gilera-rijder Maselti , de wereldkampioen maakte een tuimeling , en zijn stalgenoot Milani viel over hem heen. Beiden kwamen er zonder letsel af ; de maohines werden licht beschadigd , maar de Gilera-ploeg heeft reservemachines en een vrachtwagen vol onderdelen meegebracht. Dus geen nood. Ook de wildeman Bandirola is , zoals gebruikelijk , gevallen en zoals even gebruikelijk er zonder kleerscheuren afgekomen.
Verscheidene renners hebben de voorbeschreven snelheid op hun baanronde niet kunnen halen en mogen dus niet starten in de wedstrijd. Een wijze voorzorgsmaatregel van de organisatie , die wil voorkomen dat te langzame rijders de snellen hinderen , hetgeen vooral in de bochten gevaarlijk is.
Vooral in de 125 cc klasse vielen slachtoffers. Slechts weinig Nederlandse rijders , wier machines niet opgewassen zijn tegen de snelle fabrieksmotoren , bleven in deze klasse over. Dick Renooy op zijn eigen Eysink was de snelste van hen.
De invasie van Assen is vandaag begonnen.
In geen enkel hotel in de stad of in de omtrok is nog plaats en gedurende de avond en de hele nacht zal de volksverhuizing van motorenthousiasten zich over de stad uitstorten.


