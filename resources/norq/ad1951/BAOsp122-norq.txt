
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Kansen van Keiler in dalende lijn

door P. ROOZENBURG

HAARLEM -

In de vijftiende partij legde Keiler mij het vuur na aan de schenen , en slechts met grote moeite bracht ik het tot een puntenverdeling.
In de volgende partij , welke ik op «eigen terrein» speelde , namelijk te Haarlem , herstelde ik mij en nu moest Keiler alle zeilen bijzetten om de remisehaven tijdig te bereiken.
Na een rustige opening herstelde ik mij in de vijftiende partij op het centrum met de vaste bedoeling dit centrum niet meer prijs te geven. Op keurige wijze verijdelde Keiler mijn plannen en slaagde er in het offensief over te nemen Met de rug tegen de muur vocht ik terug en slaagde er ten slotte in remise te maken , waardoor ik mijn puntenvoorsprong bleef behouden.
In de opening van de zestiende partij trachtte ik terreinvoordeel te krijgen door gelijktijdige bezetting van de velden 22 en 29. Keiler nam aanvankelijk een passieve houding aan , om op een gunstig moment schijf 22 aan te vallen.
In het middenspel zag hij van zijn pogingen af en probeerde door enige afruilingen mijn terreinvoordeel te niet te doen.
De partij kreeg daarop een klassiek karakter , waarbij mijn stelling haar aanvallende karakter behield. In dit stadium van de partij moesten wij beiden rekening houden met verschillende combinaties en ook de klokken gingen nu een woordje meespreken. Ik slaagde er in het initiatief te hernemen en lanceerde een aanval op Keilers korte vleugel.
Deze hield het hoofd , ondanks vele zweetdruppels , koel en wist door kundig verdedigen verder nadeel te voorkomen.
Ook deze partij eindigde dus in remise , waardoor de stand 17-15 in mijn voordeel is.
De zeventiende partij wordt vandaag te Diemen gespeeld. Bij remise behoud ik de wereldtitel.


