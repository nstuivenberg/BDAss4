
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Nieuwe expeditie naar Mount Everest

LONDEN. -

De 43-jarige Engelsman Eric Shipton zal de leiding hebben van de eerste Engelse expeditie naar de Mount Everest na de oorlog.
Men wil de beklimming in October beginnen. Het is de eerste keer , dat de Everest van het Zuiden uit en in de winter zal worden beklommen. Drie a vijf Engelse bergbeklimmers zullen de tocht meemaken. Verkenning is het voornaamste doel , daar de Zuidkant van de Mount Everest nog niet in kaart is gebracht en gefotografeerd.
Voor het eerst in de geschiedenis van de Everest zal gebruik worden gemaakt van nylon koorden. Om het gewicht van de bagage te verminderen zal er geen radio-uitrusting worden meegenomen , zodat de expeditie geen contact zal hebben met de bewoonde wereld. Evenmin gaat er een zuurstofapparaat mee.
Shipton heeft acht expedities in het Himalaya-gebergte meegemaakt. In 1933, 1936 en 1938 deed hij mee aan de pogingen tot beklimming van de Mount Everest.


