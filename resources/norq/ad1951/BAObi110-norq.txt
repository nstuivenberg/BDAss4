
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Opwinding te Bussum. Politie zwichtte voor de dames. PLEZIERIGE TOESTANDEN IN HET WITTE KRUIS

Nieuwsdienst Algemeen Dagblad

HILVERSUM. -

Een reeds langdurig bestaand conflict tussen het bestuur en de leden van Het Witte Kruis te Bussum , heeft tot een bewogen vergadering geleid. Wordt de jaarvergadering anders door op zijn hoogst enkele leden bezocht , ditmaal verschenen enige honderden leden voor de huishoudschool , waar de vergadering zou worden gehouden.
Daar de zaal zoveel mensen onmogelijk kon bevatten , besliste het bestuur , dat alleen de mannen , die als hoofd van het gezin lid waren , konden worden toegelaten.
Daarmee namen de vrouwen geen genoegen.
Zij waren inmiddels tot de hal doorgedrongen en het bleek onmogelijk haar nog de toegang te ontzeggen. De politie werd er bij gehaald om de orde te herstellen en dit gelukte eerst nadat allen in de zaal waren toegelaten , waar tafeltjes en raamkozijnen als zitplaats moesten dienst doen.
De oorzaak van de opwinding was , dat het bestuur achter de rug van zuster Verkoren , leidster van het kraamcentrum om , onjuiste en grievende informaties over haar zou hebben verstrekt.
Het bestuur was naar aanleiding van deze kwestie reeds afgetreden , doch op verzoek van de burgemeester aangebleven om de lopende kwesties af te doen.
Op deze vergadering moest een nieuw bestuur worden verkozen. Met dit nieuwe bestuur wilden de kinderverzorgsters echter weer niet samenwerken en zij boden ter vergadering hun ontslag aan.
Zodat , al werd dan een nieuw bestuur gekozen , het conflict nog steeds niet is opgelost.


