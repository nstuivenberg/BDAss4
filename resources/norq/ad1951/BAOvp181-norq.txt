
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : MILITAIRE LUCHTVAART TERUG OP OUDE NEST. Omwonenden zullen aan geluid van straaljagers moeten wennen

Van onze verslaggever.

SOESTERBERG. -

Het oudste militaire vliegveld in Nederland is gistermorgen als jongste vliegbasis officieel in gebruik genomen. Luitenant-generaal Aler wees er op , dat voor de oorlog de militaire luchtvaart practisch op Soesterberg was geconcentreerd.
Thans heeft Nederland een naar verhouding grote taak op zich genomen en onze luchtverdediging is over het gehele land verspreid. Een milliard van de Nederlandse belastinggelden is bestemd voor de opbouw van de luchtmacht. Daarnaast hebben wij steun gekregen van de Verenigde Staten van Amerika en Canada , welke steun het Nederlandse bedrag aanzienlijk overtreft.
Van 1 Januari van dit jaar af , aldus generaal Aler , zal gedurende vier jaren anderhalf millioen gulden per dag aan de Nederlandse luchtmacht worden besteed Daarbij is de steun van het buitenland begrepen.
Een van de vele steunpunten der luchtmacht zal nu Soesterberg zijn. De opbouw in ruimere zin , waarbij ook de werkplaatsen en het medische centrum zijn betrokken , zal 25 millioen gulden kosten.
Generaal Aler verklaarde zeer ernstige bedenkingen te hebben gemaakt tegen het plan om Soesterberg als basis in te richten. Maar Soesterberg is onmisbaar en daarom is het plan toch doorgegaan.
Soesterberg ligt in tegenstelling tot de andere vliegvelden in een dichtbevolkte streek. Wij van de luchtmacht vinden het geluid van de straaljagers machtig en krachtig. Op dit vliegveld zal in het begin honderden uren per maand worden gevlogen en later duizend uur per maand en niet alleen overdag maar ook 's nachts. Voor de omwonenden zal dit geluid niet zo prettig zijn als voor ons en bovendien is er ook enig risico aan verbonden. Zoveel mogelijk zullen wij echter de bezwaren beperken. Het principe is toch de ontzaglijke financiÃ«le inspanning van ons volk om te zetten in een effectieve luchtmacht.
Na luitenant-generaal Aler spraken nog kol. J. v. d. Werf , commandant van de luchtverdediging en de basiscommandant luitenant-kolonel-vlieger A. P. M van Rooij.
De op het platform opgestelde Austers , Spitfires en Gloster Meteors taxieden naar de startbaan en startten voor een formatievlucht , die even later feilloos werd uitgevoerd.
In October zullen Gloster Meteors op- Soesterberg worden gestationneerd. De straaljagers , die gisteren aanwezig waren , kwamen van de basis Leeuwarden.



