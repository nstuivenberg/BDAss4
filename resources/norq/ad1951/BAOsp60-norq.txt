
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Tenniszeg√© op Zwitserland. Mevr. Roos wint al haar partijen


GSTAAD. Dinsdagavond. -

Na grote spanning in drie van de vier nog te spelen partijen heeft onze damestennisploeg de Zwitserse dames geslagen met 7-6, een mooi succes na de achterstand van de beide eerste dagen.
Mej. Grosveld leek haar voortgezette drive-gevecht tegen mej. Charbonnier te gaan verliezen , toen zij na wisselende leiding op 5-6 en wedstrijdpunt-tegen kwam Zij haalde een scherpe bal , sloeg er even scherp op terug en mej Charbonnier zag haar winstkans te niet gaan. Met 9-7 won de Rossendaalse speelster tenslotte.
Mevr. Blaisse kwam 0-5 tegen de vervaarlijke drives van mej. Rigollet , de Zwitserse kampioene , liet de set echter niet lopen , had meer en meer succes met volleren en wist de set , na drie setspunten tegen tenslotte te winnen met 10-8. Daarna was het Zwitserse spel minder zeker en mevr. Blaisse won met 6-3.
In het dubbelspel bleken mevr. Blaisse en mevr. Van Berkel wederom geen voldoend- sluitende combinatie ; zij verloren van de tweede Zwitserse dubbel met 3-6 4-6. Dat was dus 6-6, wat de gehele wedstrijd betreft. En met 4-6 verloren mevr. Roos en mevr. Schmier , voornamelijk door onzeker spel van de laatste , de eerste set van de laatste partij.
Daarna kwam eerherstel : 6-4. En in de derde , doorlopend netspel tegen achterspel , 4-4 Het pittige afmaken van mevr. Roos gaf tenslotte 6-4 voor Nederland en daarmee de zege : 7-6.


