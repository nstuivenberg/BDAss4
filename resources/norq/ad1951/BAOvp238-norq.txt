
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : NASLEEP VAN BIJZONDERE RECHTSPRAAK. Gratieverzoeken worden schaars ingewilligd. Minister verschilt van inzicht met
commissie-Röhling. Ter dood veroordeelden wachten reeds jarenlang op een beslissing

Nieuwsdienst Algemeen Dagblad

DEN HAAG. -

Hoewel een groot aantal politieke delinquenten , die tot vijftien jaar gevangenisstraf en hogere straffen zijn veroordeeld , gratie hebben aangevraagd , zulks naar aanleiding van de opdracht aan de «Commissie Röhling». om hierover te adviseren , worden er vrijwel geen gratieverzoeken ingewilligd.
Er bestaan n.l. verschuilen van opvatting omtrent gratieverlening tussen de commissie-Röhling en mr. H. Mulderije , de tegenwoordige min. van justitie.
De commissie-Röhling werd indertijd in het leven geroepen met de bedoeling - voorzover mogelijk - gratie te doen verlenen aan de zwaarst gestrafte politieke delinquenten.
Het is n.1. een bekend feit dat tijdens de berechting der politieke misdrijven door de bijzondere Rechtbanken en Gerechtshoven er grote verschillen bestonden bij het bepalen van de strafmaat. Ook het tijdstip waarop de berechting geschiedde speelde bij de strafmaat een belangrijke rol.
Zo kon het gebeuren dat een politieke delinquent die direct na de bevrijding terecht stond een veel hogere straf kreeg dan een verdachte die voor ongeveer dezelfde feiten zich later moest verantwoorden.
Mede in verband met deze ongelijkheid in straffen werd de commissie- Röhling in het leven geroepen. Alle politieke delinquenten kregen door deze commissie gelegenheid hun zaken opnieuw te doen bestuderen. Was nu de commissie van oordeel dat een politieke delinquent te zwaar gestraft was dan kon zij het verzoek tot gratie ondersteunen.
Het merkwaardige feit doet zich thans echter voor dat de nieuwe minister van justitie geen voorstander is van het verlenen van gratie , zodat vrijwel alle verzoeken worden afgewezen.
Alleen in die gevallen waarin het verzoek tot gratie werd ingediend tijdens de ambtsperiode van de voorganger van deze minister hebben de aanvragers een redelijke kans.
Intussen stapelen de verzoeken om gratie zich bij de dag op. De commissie bestudeert al deze verzoeken , terwijl men er vrijwel zeker van is , dat de minister van justitie in geen dezer verzoeken bewilligt.
Tot de ter dood veroordeelden behoren intussen lieden die reeds jaren lang wachten op het uiteindelijk vonnis - n.1. dood of leven. Tot deze veroordeelden behoort o.a. Kotella , de commandant van het voormalig concentratiekamp Amersfoort , die enige tijd geleden in de observatiekliniek van het ministerie van justitie is onderzocht , aangezien twee deskundigen van oordeel verschilden in hun opvattingen over de geestelijke gesteldheid van de man. Inmiddels is hij van de strafgevangenis te Scheveningen naar Amsterdam overgebracht opdat de executie - zo het doodvonnis ten uitvoer wordt gelegd - ook te Amsterdam zal geschieden. Ook Lages wacht nog op een definitieve beslissing.


