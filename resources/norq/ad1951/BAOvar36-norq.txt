
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Telescoop

Drie jongens uit Texas waren aan het spelen met een stuk steen , dat na een onderzoek een klomp uranium van vijftien kilogram bleek te zijn. De politie heeft aan het spelletje een einde gemaakt en het kostbare ongeraffineerde uranium in bewaring genomen in af wachting van verder vervoer.

De wethouder van onderwijs in de Amerikaanse plaats Phelps heeft op de zijkanten van een aantal autobussen dieren laten schilderen , zodat schoolkinderen gemakkelijker kunnen zien welke bus naar huis zij moeten nemen.

Aardappels , tot nog toe het enige ongerantsoeneerde volksvoedsel in Tsjechoslowakije , zijn sinds Maandag op de bon.
Toelichting van de regering : Er zijn genoeg aardappels , maar de vijanden van het socialisme voeren er de varkens mee.
Weerdeskundigen in dienst van de Britse regering vertoeven op het ogenblik te Hay in Nieuw Zuid-Wales voor proefnemingen op het gebied van kunstmatig regen maken. Zij kunnen echter weinig uitvoeren , omdat het elke dag zo hard regent ....

Miss Brooke uit Nottingham moest strafport betalen op een dikke brief , waar geen postzegel op geplakt was. De inhoud van de brief bestond uit honderden gestempelde postzegels.



