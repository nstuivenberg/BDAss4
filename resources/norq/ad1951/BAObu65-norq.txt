
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Britten vrezen visoverschot

DEN HAAG. -

Ter voorkoming van een aanvoeroverschot aan vis op de Engelse markt , heeft de Britse regering te Londen een conferentie van vertegenwoordigers van Westeuropese landen , waaronder Nederland , bijeengeroepen.
Op de conferentie heeft de Engelse delegatie voorgesteld , in bepaalde perioden een quota-systeem in te stellen voor de invoer en directe buitenlandse aanvoer van rond- en platvis in Engeland.
Niet alleen aan de import en directe aanvoer , maar ook aan de aanvoer door de eigen , Britse vissersvloot zouden dan beperkingen worden opgelegd.
Een beslissing over het voorstel is opgeschort.
Op de conferentie is besloten , een rapport van de O.E.E.C. over een aanvoeroverschot van vis in West-Europa af te wachten.


