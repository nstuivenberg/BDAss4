
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : In één oogopslag

Kapitein ter zee J. A. L. Muller heeft gisteren het commando van het Koninklijk instituut voor de marine te Willemsoord overgenomen van kapitein ter zee F. H. M. van Straelen.
Mr. Selden Chapin , de Amerikaanse ambassadeur in ons land , heeft gistermiddag in de Koninklijke Bibliotheek in Den Haag een kleine tentoonstelling geopend , die betrekking heeft op de Amerikaanse onafhankelijkheidsverklaring.
Dr. Arend Koole , lector voor de muziekwetenschap aan de universiteit van de Oranje Vrijstaat te Bloemfontein , heeft van de Zuid-Afrikaanse regering een studiebeurs gekregen om een onderzoek in te stellen naar de autochthone muziek van de Basoeto's. Voor zijn vertrek naar Zuid-Afrika was dr. Koole hoogleraar aan de conservatoria te Amsterdam , Rotterdam en Utrecht.
De heer J. de Munck , in Den Haag , technisch hoofdambtenaar in bijzondere dienst van de centrale directie van de wederopbouw en de volkshuisvesting , is benoemd tot ridder in de Orde van Oranje-Nassau.
De heer L. M. Moons , te Gouda , gewezen hoofdadministrateur bij het ministerie van landbouw , visserij en voedselvoorziening , is benoemd tot officier in de Orde van Oranje-Nassau.
Het Internationaal congres van kunstcritici is gistermorgen te Amsterdam in de Stadsschouwburg door staatssecretaris Cals geopend. Deze besprak de taak van de kunstcriticus , waarna Paul Fierens , de voorzitter van het congres , te kennen gaf dat men geen mooier stad dan Amsterdam met zijn groot kunsthistorisch verleden had kunnen uitkiezen.


