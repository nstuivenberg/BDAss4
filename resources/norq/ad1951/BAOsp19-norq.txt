
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Wimbledon : voor-laatste dag. Savitt kampioen in het heren-enkelspel. McGregor bij verrassing geslagen

Van onze speciale verslaggever.

WIMBLEDON , 6 Juli. -

In een eindstrijd , die iets meer dan een uur duurde - een van de kortste uit de geschiedenis van Wimbledon - een eindstrijd , die geen verrassende elementen in zich had , maar op zichzelf toch wel verraste omdat niet de favoriet won , heeft Savitt , de donkere 23-jarige Amerikaanse student in de economie , de Australiër McGregor met drie maal 6-4 verslagen. Hiermede heeft Savitt bereikt wat zeer weinigen bereikt hebben : Wimbledon-winnaar te worden voor de eerste maal dat hij er verschijnt.
Twee factoren hebben het overwicht van Savitt in deze eindstrijd ( in Australië versloeg hij Gregor in 5 sets ) tot de overwinning gebracht : veel grotere vastheid van de drive en een bijkans perfecte backhand. Het was vez-wonderlijk dat McGregor zoveel op die backhand aanviel en niet tot zich liet doordringen dat deze niet alleen «aces» sloeg , maar hem ook zo in moeilijkheden bracht dat hij herhaaldelijk miste. Bovendien had hij meer dan eens onvoldoende controle op slagen , die de aanval moesten inzetten. Hij verspeelde er games door , die hij leek te gaan winnen , gesmoord als zijn aanval werd vóórdat die tot zijn recht« kwam. En aanvallen deed hij herhaaldelijk , voelend dat hij het in driveduels tegen deze wonderlijk goed ingeschoten Savitt zou afleggen. Toch telkens weer werd die aanval , als hij doorgezet kon worden , afgestraft met een perfect passeerschot. Op de service was McGregor de gelijke , vaak de sterkere dan Savitt , ook al sloeg hij verschillende malen forcerende dubbele fouten - het was de doorbraak van de service welke elke set besliste : 5 maal bij McGregor , 2 maal bij Savitt.
In de eerste set kwam deze doorbraak bij McGregor na 2-2. Spanning kwam er daarna op 5-4» voor Savitt. Twee setpunten gingen teniet door afmakend Australisch volleren ; bijna brak McGregor zelfs door , want een stopvolley gaf hem de kans op 5-5. Doch de backhand doorboorde hem daarna tweemaal : 6-4.
Een vleug van sterk spel bracht de Australiër 3-0 in de tweede set. Op love verloor hij daarna zijn service en na 3-3 nog eens - door een dubbele fout ! Weer gaf de game , na 5-4 voor Savitt , kans op 5-5 voor de Australiër.
Doch ditmaal telkens op de service oplopend , zelfs op de tweede , volleerde de Amerikaan vlot de set bijeen. Tot 5-1 liep hij uit in de derde set. Maar de strijd was hiermede niet over , want na een hevig bevochten game na 5-2, waarin hij twee matchpoints kreeg , was het ditmaal het passeren van McGregor dat die kansen teniet deed en deze zelfs de game deed winnen : 3-5. Op love maakte de Australiër 4-5, doch de glorieuse backhand gaf Savitt daarop 6-4 en daarmede de titel.

Zijn kruit verschoten

Of er reactie was bij Savitt na zijn eindstrijd heren-enkelspel is moeilijk te zeggen , doch in zijn dubbel was zijn spel veel minder goed. En met een Mulloy , die zonder zijn veeljarige partner Talbert veel minder op dreef bleek , waren zij tegen het beter sluitende spel van Drobny en Sturgess niet bestand.
Het «Europese» afmaken was beslister , vooral dat van Drobny , terwijl Sturgess verraste met netspel , dat hem in enkelspel veel sterker en interessanter zou doen zijn.
In het gemengd dubbelspel voltrok zich een nieuwe nederlaag van mej.
Brough. Sturgess kon haar zwakke onzekere spel niet goed maken. Met 7-5 6-2 plaatste het Australische paar mevrouw Bolton en Rosé zich in de eindstrijd.
Voor mejuffrouw Hart wordt de laatste dag zwaar : in drie eindstrijden ! En veel kans dat zij in alle drie succes heeft.
De uitslagen waren : Heren-enkelspel , eindstrijd : Savitt ( Am ) sl McGregor ( Austr ) 6-4 6-4 6-4.
Heren-dubbelspel , halve eindstrijden : Drobny en Sturgess sl Mulloy en Savitt 4-6 6-4 6-3 6-4 ; McGregor en Segdman sl Pattyy en Richardson 6-4 6-2 6-3.
Dames-dubbelspel. halve eindstrijden : mej Fry en me ) Hart sl mej Baker e-i mej Chaffee 6-0. 6-2 ; mej Brough en mevr Dupont sl mevr Davidson-Scofield en mej Rosenquest 6-1 6-3.
Gemengd-dubbelspel , halve eindstrijd : mevr Bolton en Rose sl mej Brough en Sturgess 7-5 6-2.


