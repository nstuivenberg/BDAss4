
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : AUTO TE WATER. Inzittende gedood

Nieuwsdienst Algemeen Dagblad

WADDINXVEEN. -

Te grote snelheid is gistermiddag de 69-jarige meubelfabrikant O. A. H. Matse uit Waddinxveen noodlottig geworden.
Met een snelheid van zeker tachtig kilometer reed hij met zijn auto over de Henegouwerweg , die ten Oosten van de Gouwe loopt. Deze weg wordt op het ogenblik opnieuw bestraat en daartoe was het gedeelte langs de waterkant opgebroken. Duidelijk was met borden aangegeven , dat er werkzaamheden werden uitgevoerd. Bij het passeren van het opgebroken gedeelte raakte de heer Matse de macht over het stuur kwijt , hij raakte een verkeersbord , reed een boompje op de berm omver en dook met zijn auto voorover de Gouwe in. Een moment bleef de wagen met de cardan op de berm hangen om dan opzij onder water te vallen.
Enige meubelmakers , die van de andere zijde van de Gouwe het ongeluk zagen gebeuren , sprongen in het water , zwommen naar de overkant en doken naar de auto om te trachten de heer Matse te redden. De deuren van zijn auto zaten echter op slot en het was onmogelijk het slachtoffer te bereiken zolang de wagen op zijn kant lag. Nadat de auto was rechtgetrokken gelukte het de heer Matse te bevrijden. De levensgeesten waren toen echter reeds geweken.



