
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Begrip in België voor Nederlands positie. Informeel gesprek te Goes

Van onze verslaggever.

DEN HAAG. -

Op 14 Juli zullen ministers der landen van Benelux te Goes bijeenkomen voor een informele bespreking. De ministers van buitenlandse zaken , economische zaken , landbouw en financiën der drie landen zullen daar een ongedwongen , niet door het protocol beheerst gesprek houden , waarbij zij vrijelijk kunnen beraadslagen over de kernvraagstukken van Benelux. Kernvraagstukken , die thans een weinig anders liggen dan bijv.
een jaar geleden.
Wij hebben reden aan te nemen , dat naar Nederlandse opvatting de ontwikkeling ( of het gebrek aan ontwikkeling , zo men wil ) van Benelux gemarkeerd wordt door onze moeilijkheden met Duitsland , die alle uitmonden in een bijzonder ongunstige positie van de Nederlandse betalingsbalans. In het eerste half jaar van 1951 is onze betalingsbalans met Duitsland , voordien redelijk in evenwicht , zeer ongunstig geworden ; van het totale deficit van 150 millioen dollar dat in die zes maanden voor ons ontstond , is ongeveer de helft te herleiden tot de Duitse debacle.
België echter heeft , terwijl onze belangrijkste handelspartner ( want dat is West-Duitsland ) wegviel , de conjunctuurwind aardig mee gehad. De Belgen hebben bijna geen uitvoer van landbouwproducten en een sterk industrieel exportpakket.
Onder deze omstandigheden leek het de laatste tijd niet raadzaam , dat de ministers der Beneluxlanden over duurzame economische maatregelen zouden gaan praten. Duurzaam samengaan tussen de drie landen eist , natuurlijk , geven en nemen van beide kanten , gelijk het in een goed huishouden betaamt. Maar eerste eis is toch wel , dat de betalingsbalans tussen zulke landen ( en dit multilateraal gezien ) ten naastebij in evenwicht is.
De laatste tijd gaan er nu in België stemmen op ( een artikel , onlangs in Le Soir verschenen , was er de tolk van ) die betogen dat België Nederland zou kunnen helpen , met name op onze kapitaalmarkt.
Want al blijven de moeilijkheden met onze handel op Duitsland , de Belgen zien in dat wij , hoe de zaken ook lopen , bijzonder belangrijk blijven als afnemer van Belgische goederen.
Indien wij met name textiel en huishoudelijke artikelen de laatste jaren niet in zo ruime mate uit België hadden betrokken , zou de Belgische industrie dat wel zeer goed hebben kunnen bemerken.
De twee landen kunnen elkaar niet meer missen , dat is duidelijk geworden. In België schijnt nu een zekere bereidheid , de Nederlandse kapitaalmarkt te injecteren , bijv. door deel te nemen in emissies voor investeringen.
Men ziet in België wel in , dat Nederland veel meer investeren moet dan België en het is er geen geheim , dat vele van onze investeringen met rijkelijk kortlopende credieten zijn gedaan. Dat kon niet anders , na de oorlog.
Terwijl België's bevolking aardig blijft , groeien wij snel. Als we per jaar 50.000 mensen meer krijgen , zoals thans , kunnen we rekenen dat van dat bevolkingsoverschot een 20.000 man werk in de industrie zal moeten vinden. Aan investering komt dat op 20.000 gulden per man , oftewel veertig millioen per jaar.
De kapitaalmarkt in België is niet zeer ruim , maar het is , zo verzekerden ons bevoegden in Den Haag , heel interessant , dat zo kort voor de besprekingen in Goes dergelijke geluiden in België waarneembaar zijn. Zij zullen wellicht in die Zeeuwse stad straks weer klinken.


