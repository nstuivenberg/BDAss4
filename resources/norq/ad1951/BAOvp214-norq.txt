
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : DE GASPERI TOT CONGRES : Militaire hulp niet genoeg

WASHINGTON ( Reuter ) . -

Alcide de Gasperi , Italië's premier en minister van buitenlandse zaken , heeft gisteren een verenigde zitting van het Amerikaanse Huis van afgevaardigden en van de Senaat toegesproken , voordat hij zijn driedaagse conferentie met president Truman en minister Acheson aanvangt over Italië's plaats in de Atlantische verdediging.
De Gasperi maakte het Congres duidelijk , dat militaire hulp en een herstel van Italië tot gelijkwaardige natie in het Atlantische pact niet voldoende zouden zijn : de werkloosheid in Italië moest absoluut verminderen en de Italianen moesten meer mogelijkheid hebben om naar de Verenigde Staten te emigreren. Tevens herhaalde hij de wens , dat Triest met Italië wordt herenigd , zoals door de Grote Drie in 1948 was aanbevolen.
Dit betekent niet , aldus De Gasperi dat wij Italianen het slachtoffer zijn van een enghartig nationalisme. Wij willen de Westelijke coalitie in Europa slechts versterken.



