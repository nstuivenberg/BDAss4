
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Anti-sabotagewet niet door parlement behandeld. Tussenkomst van Truman verwacht

ABADAN. -

Wanneer de oliestroom even traag uit Abadan blijft vloeien als op het ogenblik , zal de grootste raffinaderij ter wereld binnen drie weken geheel stil liggen. De productie van de raffinaderij is nu al tot minder dan 50 pct. gedaald. Zodra de tanks alle vol zijn , moet de fabriek worden gesloten en dan zullen de Engelse technici en administrateurs PerziÃ« moeten verlaten.
Nog twee tankboten liggen in Abadan.
Zij zijn vrijwel gereed met het ontladen van hun tanks en zullen zich spoedig voegen bij de andere tankers , die zich hebben verzameld in de haven van Malta.
Te Washington zowel als in de Perzische hoofdstad gelooft men , dat er nog een mogelijkheid bestaat voor een oplossing van het oliegeschil.
Men verwacht , dat president Truman een laatste stap zal ondernemen om het conflict uit de wereld te helpen. Hij zou bezig zijn aan het opstellen van een antwoord op de brief , die hij enige dagen geleden heeft ontvangen van de Perzische eerste minister Mossadek. In die brief werd echter niet met zo veel woorden om Trumans tussenkomst verzocht.
De anti-sabotagewet , welke de Britse plannen tot evacuatie aanzienlijk heeft verhaast , zou Zaterdag door het Perzische parlement in behandeling worden genomen. Dat is echter niet gebeurd.
De Perzen proberen zoveel mogelijk alles te vermijden , wat zou kunnen leiden tot een massale uittocht van het Britse personeel.
Niettemin hebben de Perzen Zaterdag - zonder enig resultaat - plotseling een uur lang huiszoeking gedaan bij de brandweer van de Anglo- Iranian. Zij zochten naar wapens. In de woning van de hoofdvertegenwoordiger van de maatschappij te Teheran is ook huiszoeking verricht. Daar heeft de politie stapels papieren van de administratie meegenomen.
Zowel het Perzische als het Britse personeel op de olievelden is nog steeds op zijn post. Drake , de bedrijfsleider , is te Londen aangekomen. Hij zal er met zijn directie confereren en binnen twee dagen naar Basra ( Irak ) terugkeren. Van daaruit zal hij het bedrijf leiden.


