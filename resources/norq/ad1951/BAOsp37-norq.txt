
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Xerxes legde definitief beslag op de Zilveren Dom

UTRECHT -

De kans die Xerxes had om de Zilveren Dom , de inzet van het Velox-tornooi te Utrecht , voorgoed naar de Maasstad te brengen , hebben de Rotterdammers nie6 ongebruikt gelaten. In de eerste ronde werd met de sprekende cijfers 4-1 van LONGA gewonnen en in de finale met 2-0 van Velox. Hiermede won Xerxes het fraaie kleinood voor de derde achtereenvolgende maal en dus definitief.
Begonnen werd met de wedstrijd Velox-E.D.O. , die , vooral uit het gezichtspunt van de Haarlemmers , een wel zeer teleurstellend verloop had. Hun ploeg telde verschillende vreemde namen experimenten deelde het bestuur ons mede , doch nieuwe gezichtspunten hebben deze opstelling ongetwijfeld niet opgeleverd.
Daarbij kwam dat doelman
v. d. Berg twee blunders maakte die de Haarlemmers op evenzovele doelpunten kwamen te staan. Beide werden voor de rust gemaakt door v. d. Kamp. Tot doelpunten kwam het na de rust niet meer en zo kwam Velox door een zege met 2-0 in de finale.
Buitengewoon aantrekkelijk voetbal liet daarna Xerxes zien. Een razend snelle voorhoede met een geroutineerde defensie die door de opneming van Everse ( Neptunus ) nog aanzienlijk versterkt is. Daartegen kon LONGA bij lange na niet op en verloor verdiend met 4-1.
Uiteraard kreeg Velox in de finale geen kans om te verhinderen dat de Zilveren Dom voorgoed naar Rotterdam ging , hoewel gezegd moet worden dat de Utrechters felle tegenstand hebben geboden , vooral voor de rust. Het duurde dan ook 25 minuten voor Been kans zag een voorzet van H. Rijshouwer in een doelpunt om te zetten ( 1-0 ) . En nog voor de rust maakte Coen Rijshouwer er 2-0 van. Na de hervatting heeft Xerxes het rustig aangedaan. Het stelde zich in hoofdzaak in op het behoud der verkregen voorsprong , waarin Everse een voorname rol speelde. Moedig bleef Velox werken voor een beter resultaat , doch effect sorteerde dit niet.


