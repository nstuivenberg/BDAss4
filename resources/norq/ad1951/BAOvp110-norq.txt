
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Nood brak wet. Minister Staf over kwestie van de vrijwilligers

DEN HAAG. -

De Regering heeft opdracht gegeven een ernstig onderzoek in te stellen naar klachten in zake nalatigheid of strafbare handelingen ten opzichte van Nederlandse vrijwilligers in Korea.
De Regering heeft met het oog daarop gegevens gevraagd aan de commandanten van het Nederlandse detachement van de Verenigde Naties. Zo er schuldigen mochten zijn , zullen dezen zeker ter verantwoording worden geroepen Mr Staf , de minister van oorlog , deelde dit mee aan het slot van de beantwoording van schriftelijke vragen van het communistische Tweede Kamerlid Schoonenberg over de behandeling van de zaak van korporaal S. Heijndijk voor de Nederlandse krijgsraad te velde te Tokio.
Rapporten uit Korea hebben aangetoond dat er geen aanleiding is om degenen , die de regeling voor de werving en de keuring van de vrijwilligers hebben opgesteld en die deze uitvoerden , enig verwijt te maken. Korporaal Heijndijk , die wegens dienstweigering heeft terechtgestaan , was als chauffeur in dienst en is als zodanig naar Korea gegaan , waar hij andere taken kreeg opgedragen , waarmee hij niet accoord ging.
De werving in Nederland was er niet van op de hoogte , dat door gebrek aan manschappen het detachement soms moest woekeren met zijn krachten en dat daarom sommige militairen een andere taak kregen dan hun was toegezegd bij het tekenen van het verbandakte. Korporaal Heijndijk kreeg een voorwaardelijke straf.


