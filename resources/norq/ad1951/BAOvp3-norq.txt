
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : PERZISCH OLIEGESCHIL VOOR HET INTERNATIONALE HOF

Van onze verslaggever

DEN HAAG , Zaterdagavond. -

Statig , in de volle waardigheid van het hoge recht , treedt het Internationale Hof van Justitie de hoge zaal in het Vredespaleis binnen. Allen verrijzen , de volle diplomatenbanken , de publieke tribune , de pers. De lampen van de fotografen flitsen , de filmcamera snort , voor het eerst is de televisie als nieuwsgeefster aanwezig. Een klein hoofdstuk in de wereldgeschiedenis van vandaag begint.
De Britse raadsman krijgt het woord. Engeland eist , in afwachting van een uitspraak over de rechtmatigheid van de nationalisatie door de Perzische regering van de bezittingen der Anglo Iranian Oil Company , maatregelen ad interim ter voorkoming van onherstelbare schade en verergering van het conflict. Glashelder is het betoog van Sir Frank Soskice , rustig voorgedragen met kalm , ietwat zangerig stemgeluid. Gespannen volgt de zaal zijn argumentering , de uiteenzetting eerst van de feiten en gebeurtenissen in Iran tot op het huidig ogenblik , de jurisprudentie vervolgens , waarbij tal van voorbeelden worden aangehaald , die de bevoegdheden aantonen van het hof om , nog vóór een beslissing is getroffen over de bevoegdheidsvraag , ad interim de gevraagde maatregelen te nemen. Schets ten slotte van de gevaren , die zouden ontstaan , wanneer deze conservatoire maatregelen niet zouden worden genomen en het nauwluisterend , teergevoelig apparaat daardoor zou worden blootgesteld aan een schade , die in vele gevallen onherstelbaar zou kunnen blijken. Aandachtig luisteren de twaalf rechters. Aan het einde van het indrukwekkende betoog sluit de voorzitter de vergadering , met de mededeling , dat het Hof zich voorbehoudt zo nodig nadere toelichtingen van de betrokken partijen te vragen.
En dag voor de uitspraak wordt niet vastgesteld.
Officieel zijn de Perzen niet verschenen.
Zij erkennen de bevoegdheid niet van het Hof om in deze zaak op te treden. Toch waren zij er , de Iraanse gezant en twee van de drie Perzen , die gisteren in een spoedmissie naar var Den Haag vlogen «om het antwoord van de Perzische regering aan het Hof te overhandigen» , Ali Shayegin , bleek , slank en stil , Hassan Sadr , nerveus spelend net een kralensnoer , en soort rozenkrans. Neen , zeggen zij , wij vertegenwoordigen hier de Perzische regering niet , wij zijn slechts belangstellende waarnemers.


