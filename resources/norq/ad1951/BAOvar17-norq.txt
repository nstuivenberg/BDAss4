
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : VAN TOGA EN GROENE TAFEL. Wat is een hertrouwde schoonmoeder ?

De rechter komt soms voor de vreemdste vragen , zo hebben wij al vaker geschreven. Wat is «trommelkoek» ? Wat is een «sleephengel» ? Om nu maar een paar voorbeelden te noemen.
Eenvoudig lijkt de vraag : wat is een «hertrouwde schoonmoeder» ? Maar zo eenvoudig is deze vraag toch niet , of er bleek verschil van mening over mogelijk tussen een kantonrechter en een rechtbank.
Een hertrouwde schoonmoeder is een schoonmoeder die hertrouwd is , zo zal men zeggen. En men zal denken , dat daarmee de vraag klaar en duidelijk is beantwoord.
Maar neen , daarmee zijn we er nog niet. We moeten aan nog iets denken. Niet aan de talloze ongepaste ( en soms misschien gepaste ) grappen over schoonmoeders. Maar wel aan de vraag , dat het van belang kan zijn , wanneer de schoonmoeder hertrouwd moet zijn om als «hertrouwde schoonmoeder» ( gelijk vermeld in art. 464 van het Burgerlijk Wetboek te worden beschouwd. Mogelijk is , dat de schoonmoeder hertrouwde voordat zij schoonmoeder werd ( dus voordat haar zoon of dochter trouwde ) . Zij was dan weliswaar nog geen schoonmoeder toen zij hertrouwde , maar vast staat na het huwelijk van haar kind , dat zij hertrouwd is en dat zij tevens schoonmoeder is.
Hertrouwd en schoonmoeder. Dus een hertrouwde schoonmoeder te gelden.
Neen , zei de rechtbank , zij moet hertrouwd zijn terwijl zij al schoonmoeder was om als hertrouwde schoonmoeder , zei de kantonrechter.
Spelen met woorden ? De vraag is van belang in alimentatiekwesties. Iedereen is verplicht zijn behoeftige bloedverwanten in rechte lijn ( ouders , kinderen , grootouders , kleinkinderen ) te onderhouden.
Zo'n onderhoudsplicht bestaat ook tussen schoonouders en behuwdkinderen ( en omgekeerd ) . Maar er zijn uitzonderingen. Zo bestaat de verplichting niet , aldus art. 464, onder e , van het B.W. «jegens een hertrouwde schoonmoeder of schoondochter».
Daar is dan de hertrouwde schoonmoeder. Het geval , waarin het meningsverschil tussen kantonrechter en rechtbank tot uiting kwam , betrof een man , getrouwd met de dochter uit het eerste huwelijk van een voor de tweede keer getrouwde vrouw ( u zoekt het wel even uit ?) . De schoonmoeder was «behoeftig» en haar schoonzoon moest in haar onderhoud bijdragen. De schoonzoon beriep zich op art. 464, onder e : ik heb een hertrouwde schoonmoeder.
De kantonrechter gaf hem gelijk , maar de rechtbank zei : het beroep op art. 464 onder e gaat alleen op , wanneer de schoonmoeder hertrouwt terwijl zij al schoonmoeder is.
De rechtbank had hierbij de historie aan haar zijde. Art. 464 is vastgesteld in 1947 toen een heel brok familierecht is herzien. De overeenkomstige bepaling , die vóór 1947 gold , zei : de verplichting houdt op , «wanneer de schoonmoeder tot een tweede huwelijk is overgegaan.» Bij die formulering is er geen twijfel mogelijk. En de wetgever van 1947 heeft over dit punt met andere woorden niets anders willen zeggen dan wat er in het oude artikel stond. Bij die andere woorden is men in 1947 terecht gekomen , doordat toen het artikel een aanzienlijke uitbreiding heeft ondergaan , wat hard nodig was , omdat het oude artikel sommige vragen op een bedenkelijke manier openliet.


