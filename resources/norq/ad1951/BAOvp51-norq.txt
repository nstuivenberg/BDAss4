
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Zondag eerste bijeenkomst te Kaesong

TOKIO. -

De eerste wapenstilstandsbesprekingen tussen de afgevaardigden van generaal Ridgway en de Noordelijken zullen , naar algemeen wordt verwacht , aanstaande Zondag worden gehouden , de dag , die de Chinezen en Noordkoreanen hebben genoemd in hun antwoord op Ridgway's laatste boodschap. Men zal dan bijeenkomen temidden van de ru√Ønes van Kaesong , de oude hoofdstad van Korea , die in het niemandsland ligt , op de 38ste breedtegraad.
Gisteren gaf radio-Peking in de Engelse taal antwoord op Ridgway's laatste voorstel om , alvorens te beginnen aan de eigenlijke vredesbesprekingen , een eerste contact te leggen tussen parlementairs van beide partijen , zo mogelijk binnen een of twee dagen.
Wij stellen voor , aldus radio-Peking , dat de verbindingsofficieren elkaar zullen ontmoeten op 8 Juli en hebben de commandanten van onze strijdkrachten in de sector Kaesong reeds opdracht gegeven voor de ontvangst van uw afgezanten.
Journalisten zullen de verbindingsofficieren op hun rit naar Kaesong niet mogen vergezellen , zo heeft generaal Van Fleet van het Achtste leger bekend gemaakt.
De Zuidkoreaanse regering zal op de bijeeenkomst te Kaesong vertegenwoordigd zijn. Zij wordt echter van Amerikaanse en Britse zijde herhaaldelijk aangespoord zich in haar uitlatingen te matigen , terwijl haar wordt verzekerd , dat met haar eisen rekening zal worden gehouden.
De gevechtsactiviteit aan het front is gisteren miniem geweest. Alleen ten Zuiden van Pjongjang is fel gevochten om het bezit van enige heuvels. De luchtmacht werd belemmerd door slecht weer.


