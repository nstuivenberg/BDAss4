
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : Julia Cuypers tachtig jaar

AMSTERDAM. -

Nog slechts drie jaar geleden is het , dat Julia Cuypers haar afscheidstournee door ons land begon als Eleonora in Lentewolken van Herman Roelvink. Heel Nederland heeft haar toen gehuldigd. Nu wordt deze bekende actrice a.s. Dinsdag tachtig jaar en in een van de foyers van de Stadsschouwburg te Amsterdam wordt haar een receptie aangeboden.
Zestig jaar geleden kwam Julia Cuypers met een Vlaams gezelschap naar ons land om in het Paleis voor volksvlijt gastvoorstellingen te geven van Charlotte Corday. Na afloop van een der voorstellingen kwamen een paar heren van de Salon des Variétés bij haar met het verzoek of zij De Bedelaarster wilde spelen. «Ons Juleke» , zoals zij toen werd genoemd , voelde er wel voor en nam het aanbod aan en van dat ogenblik af werd Julia Cuypers ook een Nederlands actrice.
Want de zomermaanden speelde zij in Nederland , de wintermaanden in België.
Zij speelde hier onder Heyermans , Louis de Vries , Willem Royaards en Louis Saalborn , onder al die groten van het Nederlands Toneel. En Julia Cuypers was in ons land gezien als weinig van haar kunstzusters. Nu wordt zij tachtig , De wanden van haar kamer in een pension , vlak bij de plaats waar eens het Paleis voor volksvlijt stond , hangen vol foto's. Grote en kleine , sommige vergeeld van ouderdom , maar allemaal herinneringen aan haar talrijke glansrollen uit haar 75-jarige toneelloopbaan.


