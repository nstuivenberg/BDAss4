
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Examen voor ouders

Van onze verslaggever

Zoudt U de antwoorden nog weten op de vragen , die bij de examens aan onze kinderen worden gesteld en waarover zij zich weken van tevoren zenuwachtig maken ? Het is een penibele vraag in deze tijd , waarin de ene helft van Nederland de andere helft examineert en waarin beslissingen vallen , die voor het gehele leven van belang zijn.
Laten wij de proef eens nemen en proberen een paar van al die vragen te beantwoorden en te zien hoeveel wij ervan terecht brengen.
Huisvaders en huismoeders , doet Uw best.
Zelfs de bolleboffen , de knapsten onder de knappen , de dames en heren die indertijd met vlag en wimpel het eindexamen haalden of in latere jaren op de universiteiten Cum laude promoveerden , zouden we zo gaarne de examenvragen willen voorleggen die de meisjes en jongens voor het toelatingsexamen voor Lyceum en H.B.S. op het gebied der Vaderlandse geschiedenis te beantwoorden kregen. De examentijd werd bepaald op 1 1/4 uur.
De knapsten onder de knappen , de doktoren en ingenieurs , professoren en leraren ( behalve geschiedenis- leraren natuurlijk ) zouden we vier uur tijd willen geven om de volgende examen-vragen te beantwoorden.
1. Tot welk Huis behoorde Philips de Goede ? Hoe is hij graaf van Holland en Zeeland geworden ? Welke beroemde ridderorde heeft hij ingesteld ? Waarom wordt hij «de Goede» genoemd ? Wanneer regeerde hij ? Hoe heette zijn opvolger ?
2. Schrijf over en vul in : a. In 1609 werd met Spanje het gesloten ; dit duurde tot In deze tijd brak een zware strijd uit tussen de of en de of Oldenbarneveld steunde de terwijl Prins Maurits de partij koos van de , omdat De strijd liep tenslotte zo hoog , dat verschillende invloedrijke personen op last van de stadhouder gevangen genomen werden onder anderen Een bijzondere rechtbank sprak in het doodvonnis uit over b. Toen Prins Willem V in de wijk genomen had voor de naderende Fransen , kreeg ons land de naam van Republiek- Deze bleef bestaan tot In dit jaar werd , die onder de titel van sinds 1805 het bewind had gevoerd , op last van keizer vervangen door die de titel ontving van Koning van In de toepassing van verschillende maatregelen die de keizer wenste , zoals b.v. de invoering van en , toonde de nieuwe regering zich niet ijverig genoeg en daarom werd het land in bij ingelijfd. Na de slag bij in 1813, waar werd verslagen , namen drie mannen en de leiding in de beweging voor de onafhankelijkheid. De zoon van Prins Willem V keerde nog in dit jaar terug en aanvaardde als Willem I de regering onder de titel van Na de vereniging met in werd hij over de nieuwe staat.
2. Noem belangrijke gebeurtenissen
3. uit het leven van Prins Willem III in 1666, 1672, 1688, 1690, 1702.
4 Wanneer sneuvelde Karei de Stoute ? Wanneer werd de Oostindische Compagnie opgericht ? Wanneer deed Karei V afstand van de regering ? Wanneer was de Vierdaagse Zeeslag ? Wanneer was Thorbecke minister ? Wanneer was Schermerhorn minister ?
5. Maak een opstel over Frederik Hendrik.
Het is een prachtige hersengymnastiek- opgave die , onverwacht voor de Radiomicrofoon gebracht in een strijd tussen de knapste hoogleraren en andere knappe bollen ( uitgezonderd de mannen van het vak natuurlijk ) , een merkwaardige puntenstand zou opleveren.
Wanneer Jan van Herpen de traditionele vraag zou stellen : «Hoe is de stand Mieke ? » dan vrezen we , dat de score bijzonder laag zou zijn... Ook wij zouden met het schaamrood op de kaken dikwijls moeten zeggen : Ik weet het niet meer....
En daarvoor blokten we dan vele jaren , leden in hevige mate aan examenkoorts en strompelden met vallen en opstaan over de eindstreep.
Hoe is de stand Mieke ? En dit was nog slechts de opgave geschiedenis voor het toelatingsexamen voor de middelbare scholen.
Hoe zou het gesteld zijn met de kennis van de vakken , waarin op het eindexamen wordt geëxamineerd ? Was het wonder , dat op een eindexamen een jonge candidaat bij het Engels op de vraag : Vertel mij eens het een en ander over de laatste wereldoorlog ten antwoord gaf : «That was me what».


