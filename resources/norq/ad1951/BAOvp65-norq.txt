
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Nieuw spoor van Burgess en MacLean

Eigen bericht.

PARIJS. -

De Franse Sûreté beschikt thans voor de eerste maal over inlichtingen , die er op wijzen , dat Burgess en MacLean , de twee vermiste Britse diplomaten , zich , nadat zij het Kanaal waren overgestoken , naar Parijs hebben begeven. Tot dusver was hun spoor geëindigd in Le Havre Thans echter heeft een ambtenaar van de Franse staatspolitie meege deeld : Wij hebben definitieve aanwijzingen , dat twee mannen , die aan de beschrijving van Burgess en MacLean beantwoorden , op een van de dagen tussen 28 Mei en 1 Juni ontvangen zijn op de Tsjechische ambassade. Wij doen thans al het mogelijke om op dit spoor verder te gaan.
De Tsjechische ambassade bevindt zich in de Avenue Floquet , op de imker Seine-oever , de Russische in de Rue Grenelle , in hetzelfde kwartier. De Franse politie is er steeds van overtuigd geweest , dat Burgess en MacLean Engeland zo geheimzinnig hebben verlaten met een politiek oogmerk.
Interessant is nog , dat propagandisten van de , in Frankrijk onwettig verklaarde , Wereldvredesraad vertellen , dat zij beide diplomaten «veilig achter het IJzeren Gordijn zijn» , vanwaar zij «spoedig» over de radio een aanval zouden doen op de «oorlogspolitiek der Westelijke mogendheden.»


