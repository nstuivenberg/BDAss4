
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : Triton won hoofdnummer van eigen lustrumregatta. Laga in lange spurt geklopt

UTRECHT , 1 Juli. -

Tritons lustrumwedstrijden zijn een daverend succes geworden , begunstigd door goed weer en omgeven door die typische lustrumsfeer , die Utrecht nu reeds enkele weken kenmerkt. Maar de mooiste triomf was voor de gebaarde Triton weggelegd aan de finish van het Amsterdam- Rijnkanaal. Daar wachtten de roeiers van Tritons vier zonder stuurman ( het hoofdnummer ) een legmedaille van de Koningin en een beker uitgeloofd door de Senatus Veteranorum , een en ander na harde en boeiende strijd met Laga.
Sportief gesproken was er slechts een wolkje aan de Utrechtse roeihemel : het vrijwel samenvallen van deze lustrumwedstrijden met de roeiregatta van Henley. Daardoor werd ons opnieuw een spannend duel tussen de oude achten van Laga en Njord onthouden en ontbrak tevens Neumeier op het appèl , waardoor de vier van Willem III niet aan de start kon komen.
Want ondanks het goede roeien van deze vier-zonder van Triton , we zijn er van overtuigd , dat de vier van Willem III veel sterker is , Deze Amsterdamse vier heeft tot nu toe slechts met stuurman geroeid , doch is voorbestemd een prachtige vier zonder stuurman te worden , omdat alle vier roeiers skiffeurs zijn. Een forse training en de ploeg mag zich in Helsinki laten zien.
Edoch , de strijd ging nu uitsluitend tussen Laga en Triton. De Delftenaren startten hard en kundig. In een tempo van 36 slagen per minuut startte de ploeg met een prachtige middenpaal en goed werk in het water. Maar binnen de boorden hokte er nog wel eens wat en een ideale eenheid is de ploeg nog niet. Triton , schitterend aangevoerd door Wit , sloeg tijdens de start niet minder dan 40, ondanks een nog groter gewicht dan Laga , doch de haal was wel erg kort en de bladen verlieten het water vlug. Hier was het precies het omgekeerde van Laga : binnen boord zag de ploeg er heel wat beter uit dan buiten.
De voorsprong van driekwart lengte , die Laga uit de start had overgehouden , had het na de eerste kilometer , halverwege de race , nog. Wit , de slagroeier van Triton , roeide erg tactisch. Zonder een waarlijk serieuse aanval te ondernemen joeg hij Laga op en in de Delftse boot werden de moeilijkheden steeds groter.
De ploeg lijkt ons nog wat jong en internationaal gezien te weinig hard. Toen Triton al zijn gewicht in de schaal wierp en Wit in de tweede kilometer een lange spurt inzette was de tegenstand van Laga gebroken. Triton passeerde en won in goede stijl met 3.2 sec.
verschil. Merkwaardig was dat de zware ploeg van Nereus Aegir nog moest laten vóórgaan.
De reeks van Tritonsuccessen was hiermee nog niet ten einde. De vier met stuurman ging naar Utrecht en het tweede hoofdnummer , de jonge acht A , werd een daad heat tussen Triton en Nereus. Tevoren had Aegir Triton aangevaren , waarna Nereus zeer sportief de strijd staakte. Na overroeien - Triton in een vreemde boot - eindigden de ploegen gelijk.


