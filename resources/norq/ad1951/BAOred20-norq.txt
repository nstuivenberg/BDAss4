
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Algemeen Dagblad. Militaire oefening

Met meer dan gewone belangstelling is het aandeel , dat Nederlandse troepen in de militaire oefening op de LÃ¼neburgerheide hebben genomen , hier te lande gevolgd. Voor het eerst kregen officieren en manschappen van het Nederlandse leger op moderne voet en in groter verband gelegenheid tot toetsing van hun scholing aan de eisen van de samenwerking , welke het Atlantisch Pact levend moet maken.
Men is tevreden. Sommigen zeggen , dat wij nu waar voor ons aan de defensie bestede geld krijgen en inderdaad krijgt men de indruk , dat onze leger-autoriteiten er alles op zetten , tegenover de offers , welke de gemeenschap en welke ook de mansehappen brengen , iets te presteren , dat vertrouwen wekt.
Hoezeer ons volk wars is van alles , wat naar militarisme en soldatendom zweemt , is het besef levendig , dat onder de gegeven omstandigheden ook het Nederlandse volk zich scharen moet binnen het kader van volkeren , die bereid zijn met de wapens in de hand hun vrijheid en hun staatkundige instellingen te verdedigen.
Dit moet ons echter bij de beoordeling van een militaire oefening steeds helder voor ogen staan ; wij zijn tot dit alles gedwongen ! Het is niet uit lust tot krachtsinspanning , dat wij zware militaire uitgaven doen , het is evenmin , omdat wij elders imperialistische doeleinden zouden nastreven , het is waarlijk niet , omdat wij militaire formaties nodig hebben als een uitlaatklep voor nationalistische sentimenten.
Het is alles bittere noodzaak en dus even bittere ernst ! In dit licht bezien , achten wij de door de Nederlandse militairen geleverde prestatie prijzenswaard. Manoeuvres zijn geen spel tot tijdverdrijf , zij zijn ons opgedrongen en onze mannen hebben kennelijk begrepen , dat juist de ernst van zulk een oefening een duidelijke waarschuwing vormt voor agressors , die niet behoeven te denken , dat een aanval op ons land niet anders dan een militaire wandeling naar het strand van de Noordzee zou zijn.



