
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : De krant - van gisteren

ZONDAG een mooie zomerdag : Maandag de ongelukken in de krant. Dat is wel altijd zo geweest.
Het water eist zijn tol. Ja , dat zegt men zo , het water eist zijn tol.
Maar is het wel waar ? Het water eist niets. Het is een vloeistof , prompt gehoorzamend aan de wetten van de natuur ; het is vriendelijk , noch vijandig ; het is doodgewoon water. En wij mensen zijn geen ampibieën. We moeten altijd oppassen , hoe zeer de koelte ons lokt. Dertig jaar geleden begon de Nederlandse Bond tot het redden van drenkelingen al een grote actie , waarschuwende tegen de gevaren van het baden in zee. Er is maar één ding nodig : behoedzaamheid.
Bij Rhenen is een autobus in de Rijn gegleden. De veertig passagiers stonden op de wal .... Behoedzaamheid ! 32 Toeristen zijn op een heuvel bij Stavelot door het oog van de naald gekropen.
Op een steile helling weigerden de remmen. Het was een knap stukje van de chauffeur , om deze zaak te klaren , maar wie stuurt een bus met 33 mensen weg , zonder dat hij de volstrekte zekerheid heeft , dat alles aan die bus in de best denkbare toestand i s ? De Justitie zal dat wel uitzoeken.
Behoedzaamheid is nodig , wil een vacantie vol tierelierig plezier niet verkeren in jaren van ellende. Het plezier behoeft er geen haar minder om te zijn.
OCULUS.


