
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Telescoop

Een jongetje van vier jaar te Minneapolis heeft zijn tweede valse gebit gekregen , omdat hij het eerste was ontgroeid.
Het kind is volgens de medische faculteit een zeer bijzonder geval , dat dan ook nauwkeurig wordt bestudeerd.
Het beste , wat de kleine kan hopen is , dat hij de enige vier tanden , die hij heeft , zal kunnen houden.
Vier en veertig jaar had de heer Hilkey de klok in de toren van een groot kantoorgebouw in Long Beach ( Californië ) opgewonden. De bewoners plachten er hun horloges op gelijk te zetten. De vorige week wond hij de klok weer op , controleerde of alles in orde was en ging toen weg voor een korte vacantie. Dezelfde avond echter raakte in de klok een stukje metaal los.
Het uurwerk bleef staan op half tien.
En om half tien die avond voelde Hilkey zich onwel worden. Een paar uur later was hij overleden.
Op het vliegveld van Honoloeloe stopte een vliegtuig uit Los Angeles. Onder de passagiers bevond zich een leeuwin , bestemd voor de dierentuin in Tokio.
Netjes opgeborgen in een stevige kooi.
Op de kooi hing het volgende opschrift : «Zij eet het liefst handen , maar versmaadt ook een voet niet , wanneer die haar wordt aangeboden.» Queeny , de hond van een man in Chicago , had tien jongen. Toen die werden weggegeven , miste Queeny haar kinderen zo erg , dat zij er op uit trok om ze te zoeken. Ze kwam terug met vier konijnenkinderen , die zij nu liefderijk zoogt en groot brengt.


