
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : STRIJD TEGEN DE SPIONNEN

Elf jaar lang heb ik de geheimen van het Foreign Office helpen bewaren , een boeiende en belangrijke taak , want is ons veiligheidssysteem niet doeltreffend , dan weet de vijand daar een feilloos gebruik van te maken.
Ik begon mijn werk op een zonnige Meidag in 1940, toen de Duitsers bezig waren het continent te bezetten en zich in de havens aan de Kanaalkust nestelden. Overal was men zich er van bewust , hoe wanhopig de toestand was en wij waren allen vastbesloten de vijand tot elke prijs weerstand te bieden. Bovendien wisten wij , welke gevaren er dreigden van de kant van de vijandelijke spionnagedienst : een verborgen arm , gereed om toe te slaan. Zo werd ik hoofd van de veiligheidsdienst , rechtstreeks verantwoording schuldig aan een assistent van een der onderministers van Buitenlandse zaken , die er voor had te zorgen , dat de Duitse spionnage elke mogelijke hindernis op haar weg zou vinden.
Van de manier , waarop spionnen werken , wist ik al het een en ander. In de eerste wereldoorlog had ik een Zweedse spion gearresteerd , die voor de Duitse marine werkte en later werd gefusilleerd in de Tower. Tussen de bladen van een woordenboek , dat op zijn kamer lag , vonden wij aantekeningen uit een dagboek met gegevens over de bewegingen van troepen en schepen. Het waren maar feitjes , die hier en daar verzameld waren en oppervlakkig beschouwd zonder veel belang. Maar deze vondst leerde mij het allerbelangrijkste principe van spionnagewerk : je weet nooit , of een «feitje» , dat op zichzelf zonder enig belang lijkt , niet het ontbrekende stukje is in een legpuzzle , die een onvermoeibare vijand probeert op te lossen.

CONTROLE

In de tijd tussen twee oorlogen was de interne veiligheid in discrediet geraakt.
Het aantal ambtenaren op de regeringsdepartementen was groter geworden en het ontbrak zelfs aan de meest elementaire veiligheidsmaatregelen. Zelfs de man , die er jaren lang aan gewend is geweest om geheime documenten met voorzichtigheid te behandelen , kan onder de spanning van de oorlogsomstandigheden een ogenblik van vergeetachtigheid hebben : vergeten een la op slot te doen of een papier op zijn bureau achterlaten , als hij haastig weg moet.
Zo ontsnapt dan het «onbelangrijke gegeven» , waarop de vijand loert. Het Foreign Office is een gebouw met vele toegangen , tegenover Downing Street in een vierkant gebouwd. Voor alles bleek het nodig om een strenge controle in te stellen bij de deuren , waardoor het publiek binnen kon komen.

VERLOREN PAS

Het ministerie had een veel te grote staf dan dat de portiers iedereen van gezicht zouden kunnen kennen. Daarom had iedereen een pas om zich zo nodig te legitimeren. Op een dag werd een secretaresse naar haar pas gevraagd , maar zij kón die niet tonen.
Het meisje gaf toe , dat te de pas had verloren - namelijk in Duitsland ! - Begrijpt u wel , hoe erg dat is ? vroeg ik haar , denkend aan de mogelijkheid , dat dat stukje karton op dat moment misschien het kostbaarste uitrustingsstuk was van een geheime agent in Engeland. We hebben niet geaarzeld om alle vijfduizend passen ongeldig te verklaren en nieuwe uit te geven. De geheime drukkerij van het Foreign Office werkte er dag en nacht aan.
Een week na mijn aanstelling had ik negen ex-rechercheurs van Scotland Yard om mij te assisteren. In de kwade dagen van Juni 1940 werden ons vuurwapens aangeboden , maar wij weigerden.
Soms hadden wij alle tact nodig , die wij bezaten , om iemand er toe te brengen zijn pas te laten zien , zoals bij voorbeeld bij een minister , die probeerde het gebouw zonder pas binnen te komen en zei : Ik ben lid van het oorlogskabinet - kent u mij dan niet ? - zelfs Hitler heeft een dubbelganger , was mijn antwoord. Dat overtuigde hem en hij deed wat ik hem had verzocht. Zo nu en dan kreeg ik een telefoontje van een van de hoogste ambtenaren op het ministerie om mij te vertellen , dat er over een kwartiertje «een man komt met een rode das. Laat hem binnen en breng hem direct bij mij.» Dergelijke bezoekers waren altijd enigszins ongewoon , maar zelfs als ik vermoedde , wie zij waren , dan liet ik daar toch niets van blijken.
Een van de simpelste veiligheidsmaatregelen , die op vele departementen wordt toegepast , is het gebruik van gesloten houten dozen , waarin papieren van het ene deel van het gebouw naar bet andere gaan. Deze dozen , waarin soms uiterst geheime en belangrijke documenten liggen , zijn voorzien van speciale sloten. Later werd dit systeem aangevuld met het gebruik van pneumatische buizen , waardoor dringende boodschappen in gesloten kokers naar de verschillende afdelingen of naar het bureau van de minister worden gezonden.
Sleutels voor deze kokers worden alleen gegeven aan hen. die er rechtstreeks mee te maken hebben en niemand mag zijn sleutel aan een collega geven of ze uit het gebouw meenemen. Elke ambtenaar levert voor bet naar huis gaan zijn.
sleutel af bij de beheerder van de safe.

ACHTERHAALD

Natuurlijk werd er wel eens inbreuk gemaakt op de discipline , vooral wat betreft het veilig opbergen van vertrouwelijke documenten. Het behoorde tot onze taak al dergelijke overtredingen op te sporen en te zorgen , dat de schuldigen ter verantwoording werden geroepen Niet alleen binnen de muren van het ministerie kwamen ongeregeldheden voor. Dat blijkt uit het volgende : Een ambtenaar had bepaalde papieren mee naar huis genomen en in de trein terug naar zijn werk zat hij deze te bestuderen Een mede-passagier stond in het gaanpad , waarop zijn coupé uitkwam , en kreeg het woord «Geheim» in de gaten dat op de man was geplakt. Hij belde het Foreign Office er over op , zodra hij de trein verlaten had , en we hadden weinig moeite met het achterhalen van de schuldige. In dit en vele andere gevallen waren wij veel dank verschuldigd aan de medewerking van het publiek dat meestal alles rapporteerde , dat niet in orde leek.
Er waren uiteraard altijd mensen , die aan spionnenmanie leden. Zo was er een man , die er absoluut van overtuigd was. dat de Duitsers een tunnel hadden gegraven van hun ambassade aan Carlton Houseterrace naar een punt juist onder de kamer , waar het kabinet geregeld vergaderde in Downing Street no.
10. Wij hadden de grootste moeite om hem er van te overtuigen , dat het zelfs in het Londen van voor de oorlog onmogelijk zou zijn om duizenden tonnen aarde kwijt te raken zonder op zijn minst argwaan te wekken.
Het welslagen van ons werk hing van de kleinste details af. Bepaalde toegangen tot het gebouw van het Foreign Office liet ik verzegelen , kasten , die te gemakkelijk zouden zijn open te breken , liet ik door steviger vervangen. Met de hulp van de politie en de Intelligence Service werden de personeelslijsten gecontroleerd en van iedere ambtenaar gingen wij het verleden na. Sommigen hadden behoord tot de Zwarthemden van Mosley en van iemand , die een zeer ondergeschikte betrekking had , maar steeds in nauw contact was met de minister zelf , ontdekte ik , dat hij geen schoon politieblad had. Hij werd onmiddellijk ontslagen.

CHURCHILLS NEK

Churchill had de gewoonte om op elk moment overdag of 's nachts bij het Foreign Office binnen te stormen. Dikwijls reed hij dwars door Londen , als de bombardementen op hun hevigst waren.
Op een avond , toen hij in gezelschap van minister Morrison was , scheelde het maar weinig , of hij was getroffen.
De auto met de commissaris van politie , die hem vergezelde , werd ondersteboven gegooid door een bom , die vlakbij insloeg. Churchills omgeving had altijd de grootste moeite om hem tijdens een raid in de schuilkelder te krijgen.
Als hij bij Eden kwam dineren , op de bovenste verdieping van het Foreign Office , was hij steeds gekleed in zijn overall met ritssluiting. Zo ging hij bijna altijd gekleed , als ik hem zag. Eens liep hij door een ondergrondse gang , waar arbeiders aan het werk waren.
Hij struikelde over een hoop bakstenen , die in het donker nauwelijks te zien waren , en een van de werklieden schreeuwde hem toe : Toe maar , ga zo maar door , dan breek je je verd.... nek ! Churchill liep de gang door zonder verder te struikelen , keerde zich toen om en riep : Ik ben er en m'n nek is nog heel ! We moesten alles doen om te voorkomen , dat telefoongesprekken werden afgetapt , zodat een derde kon meeluisteren.
Daarom had P.T.T. overal in het ministerie toestellen gezet , die het geluid volkomen vervormden. Moest iemand een belangrijk telefoongesprek voeren , dan schakelde hij het apparaat in en zijn stem klonk dan als : «blub , blub , blub , blub». Degene aan het andere einde van de lijn schakelde eenzelfde apparaat in en hoorde de stem weer normaal.
Officiële stempels werden nauwgezet bewaakt , want ik had al enige ervaring met wat er anders kan gebeuren. In 1937 moest ik een aantal valse paspoorten onderzoeken , die gesignaleerd waren door een immigratieambtenaar , omdat het stempel , dat daarop voorkwam tot een oud type behoorde , dat niet meer werd gebruikt. Ik ontdekte , dat dat oude stempel afkomstig was van een Brits consulaat in Frankrijk , waar het was gestolen , voordat het naar het Foreign Office in Londen kon worden teruggezonden.
Iedereen , die wel eens spionnageverhalen heeft gelezen , weet , dat geheime agenten heel graag de inhoud van een prullemand te pakken krijgen , want met veel geduld kan iedereen de stukjes van een geheim document , dat niet meer nodig is. tot een leesbaar geheel aan elkaar passen. Daarom werden alle geheime documenten , die verscheurd konden worden , in een fornuis verbrand. Langzamerhand werden dat er zo veel , dat wij weer aparte maatregelen moesten nemen om de oude papieren te bewaken , voordat ze naar een papiermolen konden worden gebracht om vernietigd te worden.
Zo vonden wij met de dag betere methoden , die het de vijandelijke spionagedienst steeds moeilijker maakten om in het bezit te komen van juist die «feitjes» die hij nodig had.


