
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Moord op caféhouder. Daders melden zich bij politie aan

Van onze verslaggever.

ROTTERDAM. -

Vlugger dan de Rotterdamse politie verwachtte , heeft zij de daders van de overval in het café Tarentella aan de Putselaan , waarbij de eigenaar , de heer Bécude werd gedood , in arrest kunnen stellen.
Het zijn de 33-jarige opkoper L. T. , de 31-jarige opkoper Z. J. en de 27-jarige koopman F. de J. Bovendien werd gearresteerd de zeventigjarige opkoper G. W. K. , die het pistool aan de daders heeft geleverd.
Hoewel het verhoor nog niet is beëindigd , is reeds duidelijk gebleken , dat men hier niet met z.g. zware jongens heeft te doen. De drie mannen hadden geld nodig , omdat hun straathandel niet ging zoals zij wilden. Zij wilden dichter bij de havens handel gaan drijven en moesten om de schepen gemakkelijk te kunnen voorzien , de beschikking over een auto krijgen. Het geld voor een auto ontbrak en de enige manier om het te krijgen , leek hun een overval te plegen Daarvoor hadden zij het café Tarentella uitgekozen , waar zij tevoren al eens waren geweest. Van het begin af hebben de daders zich niet op hun gemak gevoeld.
Volgens de verklaringen van L.
T. , die het pistool had , wilde hij een waarschuwingsschot lossen en van de daardoor ontstane consternatie gebruik maken om te vluchten.
Dit is ook gebeurd en pas de volgende dag hoorde hij thuis , dat de heer Bécude gedood was. Weer volgens zijn eigen verklaringen wist hij op het moment van de vlucht uit het café niet , dat hij de eigenaar had geraakt.
Van de mededeling , dat hij iemand had gedood was hij erg geschrokken en omdat hij voelde , dat hij over een dag of over een week toch gegrepen zou worden , heeft hij zich gistermorgen met Z. J. bij de politie gemeld.
Dinsdagavond , nadat hij had gehoord , dat de heer Bécude dood was , was hij naar de Waalhaven gegaan en had hij zijn pistool in het water gegooid.
L. T. is voor de oorlog in militaire dienst geweest en heeft ervaring in het schieten met pistolen. Later op de dag is F. de J. gearresteerd , de man , die geprobeerd heeft de heer Bécude zijn portefeuille te ontstelen.


