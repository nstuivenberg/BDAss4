
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Holland Festival.Noémie Perugia

AMSTERDAM. -

De eminente Franse liederen-zangeres Noémie Perugia stelt de muzikale waarden boven de vocale en dus de componist boven zichzelf. Haar kunst leeft vooral bij de gratie van de sfeer , wisselend naar de aard van de diverse liederen , doch tenslotte het programma als geheel beheersend en met ontroering bezielend. Dat is een kostelijk resultaat , waarbij de allengs onvermijdelijk optredende tekortkomingen van de stem op de achtergrond blijven.
Voor haar Festival-recital in de kleine zaal te Amsterdam moest Henriëtte Bosmans als begeleidster helaas verstek laten gaan. Haar vervanger Johan van den Boogert verhief zich langzamerhand boven het peil van nijvere gewilligheid , doch van een ensemble kan toch eigenlijk niet gesproken worden , al bleek hij zich goed te hebben voorbereid.
Na met enige composities van Fauré de stemming te hebben opgeroepen zong Noémie Perugia achtereenvolgens liederen van Milhaud , Henriëtte Bosmans ( o.a. drie prachtige zeemansliederen ) , Ravel ( Chansons madecasses met assistentie van de cellist Carel van Leeuwen Boomkamp en de fluitist Evcrard van Royen ) , Daniël Lesur en Pierre Vellones. Een ware bloemenregen werd haar deel.
De W.


