
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : Bliksemoverwinning van ritmeester. Gruppelaar met Random Harvest

ENSCHEDE -

Ritmeester Gruppelaar uit Ede kreeg gisteren te Enschede in een plensbui voor de hoofdtribune van het sportveld in het Volkspark een stevige prinselijke handdruk , een sympathiek gebaar van prins Bernhard die de overwinnaar van het zware springconcours de eer wilde geven welke hem toekwam De combinatie Gruppelaar-Random Harvest veroverde na een uitermate zware strijd en een adembenemende barrage , tijdens een donderbui met zware regenval , de eerste prijs.
Het was een erg ongezellig slot van een hippisch festijn , dat 's morgens begon onder een stralende zon en ook 's middags eerst werd begunstigd door het mooist denkbare zomerweer. Prins Bernhard behoorde tot de deelnemers , zowel 's morgens bij het in Nederland weinig in zwang zijnde jachtspringen , als 's middags bij het springconcours M. A.
Het jachtspringconcours werd gewon nen door Scheerens ( Vught ) met Miss Ireland. Dezelfde ruiter won ook de tweede prijs met Zampa , met welk paard hij 1 seconde langer over het parcours deed. Arts ( Amsterdam ) won met Rocket de derde prijs. Prins Bernhard behoorde met zijn paard Vetonique ook tot de prijswinnaars. Hij reed het parcours zeer snel , maar maakte een paar fouten , hetgeen hem 16 strafseconden extra kostte.
Hij bezette tenslotte de dertiende plaats Het zware springconcours was het hoofdnummer van het middagprogramma.
Er namen 36 combinaties deel , waar van zes deelnemers foutloos rond kwamen.
Tot hen behoorde ook weer de combinatie Scheerens-Zampa. verder ritmeester Gruppelaar , de heer Hensen , die twee paarden in de barrage voerde : Mayglocken en Maaike. Verder de heer Albers Pistoris met Hannes en kolonel Pantchulidsew met Ramona. Het laatste gedeelte van dit springconcours moest worden afgewerkt onder slechte weersomstandigheden , maar desondanks kwamen er bij de barrage toch nog twee snelle foutloze parcoursen uit , namelijk van de combinatie Scheerens-Zampa , snel en goed gereden in 39 seconden , en van ritmeester Gruppelaar met Random Harvest , die nog sneller over de hekken ging , zijn paard nog geraffineerder wendde en finishte in 37 3/5 sec. De heer Hensen op Maaike bezette de derde plaats ; hij had éénmaal een weigering , zodat zijn score 3 fouten bedroeg. Zijn tijd was 53 sec. Vierde werd Albers Pistoris met Hannes met 4 fouten en 47 sec ; 5 kolonel Pantchulidsew op Ramona met 8 fouten , 46 4/5 sec ; 6 Hensen op Mayglocken 8 fouten , 53 1/5 sec. Ritmeester Gruppelaar bracht ook het schoonste rijpaard in de ring.
Het concours hipnique werd bijgewoond door de prinsessen Beatrix en Irene en door de moeder van prins Bernhard , prinses Armgard.


