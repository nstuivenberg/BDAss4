
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : Avifauna blijft te Alphen. Dansen ook op Zondag

Nieuwsdienst Algemeen Dagblad

ALPHEN AAN DEN RIJN. -

In het prettige besef Avifauna voor de gemeente Alphen aan den Rijn te hebben behouden , genoten Burgemeester en Wethouders gisteravond van een operette van Franz Lehar , die in de bovenzaal van het restaurant van het vogelpark door 120 artisten werd uitgevoerd. In de benedenzaal danste men , zoals gewoonlijk op werkdagen , maar thans met de zekerheid , zulks op Zondagen ook te kunnen doen.
Gistermiddag om twee uur , juist voor de heer Van der Brink Sr. , in verbinding zou treden met Amsterdam om zijn beslissing mee te delen over de vestiging van Avifauna in de hoofdstad , heeft de burgemeester van Alphen aan den Rijn vergunning verleend om ook op Zondag gelegenheid te geven tot dansen.
Ongetwijfeld is dit resultaat voor een groot deel te danken aan de middenstandsorganisaties in de gemeente die na het bericht van mogelijke over plaatsing sterke druk hebben uitgeoefend op het gemeentebestuur om toestemming tot dansen op Zondag te verlenen.

Draaiende dansvloer

Avifauna zal nu gedurende de winter geopend blijven. Het restaurant zal met een draaiende dansvloer worden uitgerust.
Voor Alphen aan den Rijn betekent het blijven van Avifauna bijzonder veel. Dit wordt duidelijk als men weet , dat op 15 Augustus reeds de millioenste bezoeker werd geteld. Ruim honderdduizend Belgen bezochten het vogelpark. In 1950 waren er ruim negenhonderdduizend bezoekers. Nu ook gedurende de winter Avifauna geopend blijft , zal Alphen aan den Rijn nog meer dan anders kunnen profiteren van dit vreemdelingen trekkende bedrijf.


