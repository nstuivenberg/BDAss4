
SOURCE :

SECTION :

LENGTH :

BYLINE :

DATELINE : 5 juli 1951

BODY :

HEADLINE : Ramcke wordt met muziek ingehaald

HAMBURG. -

De vroegere Duitse parachutistengeneraal Hermann Ramcke , die in Frankrijk een vonnis wegens oorlogsmisdaden heeft uitgezeten , zal Donderdag bij zijn terugkeer in Hamburg een grootse ontvangst krijgen van zijn stadgenoten en van oud-militairen.
Het gemeentebestuur van Hamburg wil een delegatie naar het station sturen , de brandweer zal voor de muziek zorgen en men verwacht , dat duizenden zullen uitlopen om Ramcke te begroeten.
Een lid van het gemeentebestuur zei : «Dit heeft niets met politiek te maken.
Ramcke is één van de populairste zonen van onze stad en wij zijn van plan hem te tonen , dat wij blij zijn , dat hij terug is». Men verwacht , dat leden van de Duitse parachutisten organisatie De groene duivels in alle steden , waardoor «papa Ramcke» bij zijn reis van het Rijnland naar Hamburg komt , zich langs de route zullen opstellen.
Ramcke werd de vorige week hartelijk door bondskanselier Konrad Adenauer ontvangen. Hij is een van de populairste Duitse generaals uit de tweede wereldoorlog. Zijn populariteit werd nog groter toen hij in Januari uit een Frans kamp vluchtte en daarna vrijwillig terugkeerde om terecht te staan voor een Frans gerechtshof , dat hem wegens oorlogsmisdaden tot vijf jaar dwangarbeid veroordeelde.
Het is mogelijk dat Ramcke een taak te vervullen krijgt bij een eventuele Westduitse bijdrage tot de verdediging van het Westen.
Ramcke was geen nazi en dat feit , tezamen met zijn populariteit maken het voor de Westduitse regering aantrekkelijk , hem een militaire functie aan te bieden.


