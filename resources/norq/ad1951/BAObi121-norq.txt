
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Stenen van het zuiverste water. In de Congo ligt een schat in een beek. Binnenkort gaat nimrod Marijnen de diamanten en smaragden halen

Nieuwsdienst Algemeen Dagblad

MAASTRICHT -

Op een klein kamertje in de Wolfstraat te Maastricht iigt de olifantenjager Jules Marijnen te vechten tegen slopende malariakoortsen en - als ze hem wat rust gunnen - te dromen van de millioenenschat die hij eens denkt te zullen vinden. Of liever : terugvinden , want volgens zijn romantische verhaal ontdekte hij in 1923 ergens in centraal Afrika , op een duizend kilometer van Leopoldsville bij een kleine beek in het oerwoud een reusachtig vermogen aan diamanten en smaragden.
Dezer dagen heeft Marijnen een contract getekend , waarin hem 2.5 millioen Belgische francs wordt toegezegd plus een procent van de opbrengst.
En nu hoopt Marijnen maar , dat hij van de dokter over drie maanden naar de Congo mag vertrekken om daar een expeditie te , leiden naar de geheimzinnige beek in het oerwoud.
Het is een heel romantisch verhaal , dat de nu 49-jarige Marijnen doet. Het begint in 1919, toen Marijnen , zestien jaar oud , naar de Congo vertrok om daar zijn vader op te zoeken , die er een steenbakkerij en houtzagerij had. Zowel vader als zoon Marijnen hadden een nogal opvliegend karakter en na een hooglopende ruzie meende de jonge Marijnen , dat het maar beter was zijn eigen weg te volgen. Hij werd olifantenjager van beroep.
Toen hij op een dag een geweldig dier , een leider van een kudde , had aangeschoten en door het gewonde dier werd aangevallen , vluchtte hij in een boom en bleef daar een hele nacht zitten. s Morgens bemerkte hij , dat hij door zijn geweerdragers en spoorzoekers was verlaten.
Gekweld door een brandende dorst ging hij naar een beek en zag er eigenaardig glinsterende stenen op de bodem.
Naderhand kwam hij nog enige malen terug op die plek en bij een van die gelegenheden stak hij een handvol stenen in zijn zak.

Nog meer...

Toen in 1938 Marijnen in Maastricht eindelijk tot rust kwam , nadat hij nog twee maal zeven jaar de wereld had rondgezworven , kwam hem het blikken sigarettendoosje waarin hij de stenen geborgen had , weer in handen. Hij toonde de inhoud aan een vriend en samen gingen ze naar een Maastrichtse juwelier.
Die vond de stenen vreemd en eigenaardig , maar taxeerde de waarde niet hoog. De heer Jo. Nypels , van de bekende drukkersfamilie , nam de stenen mee naar Amsterdam en toonde ze aan de heer Polak , de diamantdeskundige van Westeuropese vermaardheid. Deze pikte onmiddellijk een steen er tussen uit en zei : Dit is een diamant.
Waar u deze gevonden hebt , liggen er nog meer. Marijnen weigerde de vindplaats aan te wijzen. De heer Polak vroeg aan de Belgische regering een concessie en verkreeg die voor een oppervlakte van twee vierkante kilometer.
Maar de oorlog kwam en de heer Polak werd weggevoerd. Hij kwam niet terug.
Zijn safe , waarin de stenen geborgen waren , werd geplunderd.

Eindelijk : Accoord !

Marijnen opende een bar in Maastricht.
Op zekere dag kreeg hij bezoek van twee heren van het Belgische ministerie van koloniÃ«n. De voorstellen die de heren deden , waren Marijnen niet aanlokkelijk genoeg.
In 1948 bood men hem twee millioen francs , indien hij de vindplaats wilde aanwijzen. Ook dit aanbod sloeg Marijnen af en bood zijn geheim spontaan aan Koning Boudewijn aan , vlak na diens troonsbestijging. De Koning weigerde.
Ten slotte heeft Marijnen een contract getekend , hem door een Belgisch edelman aangeboden. Als de koorts het hem toestaat , gaat hij over drie maanden naar de Belgische Congo. Hij is er zeker van , dat hij zijn diamantmijn zal terugvinden.



