
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : DETECTIVE-VERHALEN. Een verlaat jubileum

Van een medewerker

Het schoot ons dezer dagen eerst te binnen dat we een honderd en tienjarige in ons midden hebben. Het hoofd stond er niet naar het jubileum in 1941 te vieren , afgezien nog van het feit dat alle Angelsaksische producten toen stevig in de ban waren. En wachten tot het tweehonderd jaar wordt , dat zou te lang duren.
In 1841 dan verscheen in Amerika , in een tijdschrift : The Murders in the Rue Morgue , van Edgar Allen Poe , en de kenners , de echte proevers , zijn het er bijna over eens dat dit het eerste echte detectiveverhaal was.
Bijna , want er is ook een school van schriftgeleerden , die de oorsprong in het oude Babylonië zoeken , om daarna , via de bijbel , bij Vergilius te belanden , en langzaam de Middeleeuwen te doorkruisen. Maar die voorlopers van Nick Carter in spijkerschrift , zorgvuldig uitgebikt op een baksteen , zullen we maar verwaarlozen.
Ze hebben alleen belang voor dezulken , die ook van deze zijtak der fraaie letteren een academisch mausoleum willen bouwen.
We willen niet beweren dat het detectieve-genre hier nog steeds wordt veracht. Een zo eminent geleerde als wijlen professor Van der Leeuw heeft er eens een merkwaardig , bemoedigend en openhartig tijdschriftartikel aan gewijd. Du Perron heeft het met zijn bekende hartstocht verdedigd , en er zijn liefde voor beleden , en. ja , dan zijn we er wat Nederland betreft ook al.
Veel beoefenaars zijn hier ook niet te vinden. Corsari , Roothaert , Defresne , Havank zijn , zo vluchtig gezien met Jan de Hartog wel de bekendsten , die geoefend hebben op dat slappe koord , en Defresne is er dan nog zonder twijfel afgevallen. En daarvóór een Ivans met het schokje van Geoffrey Gill , Herman Middendorp. , natuurlijk we vergeten er enkelen , maar van een bloei van dit soort literatuur is hier toch nooit sprake geweest.
Naar een telling van enkele jaren terug bestond in de Engels sprekende landen een kwart van wat er aan belletrie verscheen , uit detectiveverhalen. En dat terwijl al tientallen jaren telkens weer bezworen is dat het gemeten dode opgeschreven was , dat we alle foefjes nu wel gehad hadden , dat alle zijwegen waren bewandeld.
Maar de stroom houdt niet op en de liefhebbers behoeven voorlopig nog geen vrees te hebben. De ware liefhebber is trouwens hij , die niet alleen de detectiveverhalen leest , maar er ook óver lezen wil , om nieuwe namen te ontdekken , nieuw licht te zien schijnen op oude problemen , zoals bijvoorbeeld wie de vrouw van Sherlock Holmes wel geweest kan zijn.
Gelukkig is , ook in het buitenland , de literatuur over de detectivestory nog te overzien , en in hoofdzaak bepaald tot artikelen in tijdschriften. Er zijn maar weinig boeken over dit onderwerp. Wat verouderd , en trouwens uitverkocht is : H. Douglas Thomson , Masters of Mysterie. Meer up to date , boeiend , geestig , argumenterend is Haycraft , Murder for Pleasure , The Life and Times of the Detective Story. Maar eerst bijzonder belangwekkend om de verscheidenheid van inzichten is de verzamelbundel The Art of the Mystery Story in een editie van dezelfde Haycraft. Hierin hebben meesters als Chesterton , Freeman , Dorothy Sayers , Stanley Gardner , Dickson Carr , Van Dine , Rex Stout , Ellery Queen , Dashiell Hammett , om maar enkelen te noemen op dikwijls geestige wijze hun inzichten in duistere zaken uiteengezet.



