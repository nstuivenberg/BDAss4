
SOURCE :

SECTION :

LENGTH :

BYLINE :

DATELINE : 29 september 1951

BODY :

HEADLINE : Algemeen Dagblad. Gratie-beleid

De gratie-verlening aan politieke delinquenten bevindt zich in een eigen aardig stadium. Indertijd zijn geheim gebleven richtlijnen opgesteld , welke in acht genomen werden bij het verlenen van gratie aan ter dood veroordeelde delinquenten. Daarnaast moest worden vastgesteld , dat er onvoldoende gelijkheid was verkregen in de vonnissen voor vrijwel overeenkomstige gevallen. Het hoger beroep kon hier slechts ten dele nivellerend werken , omdat het verschil in beoordeling en dus in vonnis gelijke tred hield met de tijd , welke ons van 1945 scheidde. De tijd heeft ook hier verzachtend gewerkt.
De commissie-RÃ¶ling staat nu voor de opdracht , om weer redelijke verhoudingen in de uitgesproken straffen te brengen. Daartoe zal in vele gevallen gratie moeten worden verleend , wanneer men geneigd is de lagere strafmaat de juiste te achten.
Houdt men evenwel de kort na de bevrijding uitgesproken vonnissen voor juist , dan behoudt men de ongelijkheid , want later uitgesproken vonnissen kunnen niet worden verzwaard.
Het is derhalve noodzakelijk , dat de Minister van justitie hier aangeeft , welke gedragslijn zijns inziens de juiste Is. Aangenomen mag worden , dat bij de behandeling van de begroting voor Justitie voor 1952 door kamerleden deze kwestie zal worden aangesneden en verwacht mag worden , dat de minister dan een bepaalde opvatting als de geldende zal aangeven.
Het gaat ook ons niet om een milder behandeling van de politieke delinquenten , maar wel om een gelijke behandeling van deze gestraften , want niets tast het aanzien van het recht zozeer aan , als ongelijkheid in de toegepaste strafmaat.


