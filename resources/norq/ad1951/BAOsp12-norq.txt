
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Wimbledon : achtste dag. Vier Amerikaanse speelsters in de halve eindstrijd

Van onze speciale verslaggever.

WIMBLEDON , 3 Juli. -

De regelmaat van het succes van de twee Amerikaanse «queens of the court» is verbroken : mevrouw Dupont viel ten offer aan de linkse en rechtse drives van de jonge mej. Baker ; mej. Brough handhaafde zich wel , doch de glorie van het vroegere sterke spel werd omfloerst door de vele missers. Alleen mej. Hart triumpheerde onbedreigd , doch slechts enkele rallies rezen tot hoog spel. De spelgrootheid van voorheen is er waarlijk niet meer.

Met dat al zijn er toch weer vier Amerikaanse speelsters in de laatste vier.
Maar zelfs het succes van de debutante , mej. Baker , geeft geen aspecten voor het spel van een Brough en een Dupont in haar sterkste dagen. Zij moge over een uitstekende drive beschikken , zij moge hiermede , links en rechts slaande , een Dupont hebben overwonnen , het all round spel is verre van haar , en ware mevrouw Dupont niet zo triest uit vorm geweest , de drive zou het zonder twijfel hebben afgelegd.
Mej. Shaffee zag haar illusies teniet gaan tegen het secure snelle spel van mej. Hart , die nu stellig de grote favoriet is. Temeer omdat mej. Fry in haar kwart-eindstrijd verre van sterk speelde tegen mevrouw Walker-Smith en pas na 8-6 6-4 won. De halve-eindstrijden gaan nu tussen mej. Hart en mej. Baker , mej. Brough en mej. Fry. Alle kans op een spannende finale tussen mej. Hart en mej. Fry.
Het einde van het Nederlandse damesdubbelspel is een desillusie geweest.
Mevrouw Schmier en mej. Hermsen hadden de wedstrijd tegen mej. Eyre en mej. White niet behoeven , niet mogen verliezen.
Op 5-3 hadden zij al twee kansen voor de eerste set ; zonder enig sterk spel. Zij wonnen die tenslotte met 7-5, doch daarna kwam voluit gepruts.... De eenvoudigste slagen gingen ver uit of in het net en met 1-6 3-6 kwam een glansloos eind.
In het gemengd dubbelspel was de zachtzinnige executie van mevrouw Schmier en Rinkel op het centercourt door mej. Hart en Sedgman , de candidaten voor de titel overigens , binnen een half uur met 6-0 6-1 ten einde.
De uitslagen waren : Dames-enkelspel , kwart-eindstrijden : mej.
Baker si. mevr. Dupont 6-1 4-6 6-3 ; mej.
Hart si. mej. Shaffee 6-2 6-1 ; me.1. Fry sl.
mevr. Walker-Smith. 8-6 6-4 ; mei. Brough sl. mej. Tuckey 5-7 6-1 6-3.
Heren-dubbelspel , derde ronde : McGregor en Sedgman sl. Destremau en Johansson 6-1 3-6 6-1 6-2 ; Cucelli en Del Bello sl.
Burrows en Clark 6-4 7-5 16-14 ; Drobny en Sturgess sl. Gawthorn en Tregonning 6-1 6-2 8-6 ; Patty en Sedgman sl. Cernik en Matous 8-6 4-6 9-7 3-6 6-4. Kwart-eindstrijd : Mulloy en Savitt sl. Macken en Maln 6-2 6-1 6-4.
Dames-dubbelspel , derde ronde : Mej. Eyre en mej. White sl. mej. Hermsen en mevr.
Schmier 5-7 6-1 6-2.
Gemengd dubbelspel : mej. Hart en Sedgman sl. mevr. Schmier en Rinkel 6-0 6-1.


