
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Brief aan Franco. I.C.V. pleit voor vrijheid van de vakbeweging

UTRECHT. -

Het Internationaal Christelijk Vakverbond heeft een uitvoerige brief gericht aan generaal Franco , staatshoofd van Spanje , waarin het aandringt op herstel van de vrijheid van vakbeweging in Spanje.
In de brief herinnert het I.C.V. er aan , dat het in de meer dan dertig jaar van zijn bestaan steeds onwrikbaar heeft vastgehouden aan het beginsel van de vrijheid van vakbeweging en dat het bij zijn verzet tegen iedere autoritaire streving nooit heeft geaarzeld de beginselen der vrijheid hoger te stellen dan de innigste vriendschap.
In deze strijd stond het vaak alleen , terwijl anderen op grond van partijdigheid en politiek opportunisme hun beginselen verloochenden.
In de brief wordt verder o.m. geschreven , dat vrijheid van vereniging een onvervreemdbaar natuurrecht van de mens is. dat door de staat erkend dient te worden. Dit recht vindt zijn begrenzing in de plicht de rechten van anderen te eerbiedigen. De uitoefening ervan dient in overeenstemming te zijn met het algemeen welzijn en de zedenwet.
De vakverenigingen , die de arbeider helpen zijn persoonlijkheid te ontwikkelen en het welzijn van hem en zijn gezin te verzekeren en die dus allereerst middelen zijn ter bereiking van de sociale rechtvaardigheid , dienen dan ook van de kant van de staat niet onverschillig bejegend of onderdrukt te worden , maar geholpen en gesteund , omdat ze het algemeen welzijn dienen.


