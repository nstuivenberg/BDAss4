
SOURCE :

SECTION :

LENGTH :

BYLINE :

DATELINE : 2 juli 1951

BODY :

HEADLINE : De Gymnasiasten handhaven zich

De aardigheid is er in de competitie om het korfbalkampioenschap van Nederland af. Westerkwartier heeft weer bewezen het sterkste twaalftal van ons land te bezitten en Zaterdag ondervond ZKC dit nog eens aan den lijve : de Amsterdammers wonnen met 7-5. Deetos neemt de eervolle tweede plaats in , al hadden d√© Dordtenaren het Zaterdag tegen VKC niet gemakkelijk. Slechts in de laatste minuut slaagden zij er door Seits in het winnende doelpunt te maken : 5-6.
In Zuid-Holland viel eveneens dit weekeinde nog een late beslissing. Gymnasiasten handhaafde zich namelijk in de eerste klasse door de beslissingswedstrijd tegen het Dordtse Quick met de overtuigende cijfers 6-0 te winnen.
V.K.C.-Deetos 5-6. Niet dan met grote moeite heeft Deetos de laatste wedstrijd om het kampioenschap van Nederland in Friesland kunnen winnen.
Aanvankelijk zag het er overigens niet naar uit , dat de gasten veel moeilijkheden zouden moeten overwinnen , want De Waal , Wedemeijer en Brants gaven de bezoekers reeds spoedig een voorsprong van 3-0. V.K.C. haalde daarna nog voor de rust , door Van Gorcum , op tot 1-3. Nadat de tweede helft met het missen van een strafworp door elke ploeg was begonnen , liep Deetos door Den Hertigh. nog uit tot 1-4, maar daarna begonnen de Friezen zich steeds beter te weren. Dooi- J. Terpstra werd het 2-4 en na een vijfde doelpunt van Wedemeyer , door W. Terpstra 3-5. Zelfs maakte mej. Van Harst daarna met twee goede doelpunten gelijk : 5-5. Doch in de laatste minuut sleepte Seits toch nog de zege voor de Westelijke ploeg uit het vuur : 5-6.


