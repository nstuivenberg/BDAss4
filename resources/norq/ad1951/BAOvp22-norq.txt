
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Minister v. d. Brink sprak met Belgische collega

BRUSSEL. -

Prof. dr. Van den Brink , de Nederlandse minister van economische zaken , heeft gedurende het weekeinde te Brussel besprekingen gevoerd met zijn Belgische collega Coppe.
De Nieuwe Gids schrijft naar aanleiding hiervan , dat dit bezoek moet worden gezien als het begin van de informatieve besprekingen tussen de regeringen van Benelux.
Van andere zijde vernemen wij , dat het plan bestaat om binnenkort te komen tot informele besprekingen tussen de betrokken ministers van Benelux. Dit overleg zou op korte termijn beginnen.
De Nieuwe Gids voegt aan zijn bericht nog toe , dat de Europese betalingsunie zou hebben besloten een extra-crediet van 70 millioen dollar toe te wijzen aan Nederland , zodat dit crediet op 390 millioen dollar zou komen. Nederland zou dan niet behoeven terug te komen op zijn zestig procent liberalisatie van de handel met de Europese landen en de negentig procent liberalisatie tegenover de landen van Benelux.
In Den Haag is echter over een dergelijke toewijzing niets bekend.


