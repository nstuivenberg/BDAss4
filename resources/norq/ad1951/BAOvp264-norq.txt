
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Geen bijeenkomst met de Roden

TOKIO ( Reuter ) . -

De geallieerde en Noordelijke verbindingsofficieren zijn gisteren niet bijeen geweest. In plaats daarvan heeft generaal Ridgway per radio bekend gemaakt dat hij voortzetting wenst van de wapenstilstandsonderhandelingen op een plaats 13 km ten Zuiden van Kaesong , gelegen tussen de linies. Die plaats zou door geen van beide partijen bezet worden gehouden en vrij toegankelijk zijn voor de onderhandelaars. Troepen zouden er niet worden toegelaten.
Men zou er de bespreking hervatten van punt twee van de agenda : het instellen van een bufferzone gedurende de wapenstilstand.
Omar Bradley , de voorzitter van de raad van chefs van de staven , is naar Tokio vertrokken om overleg te plegen met generaal Ridgway. Hij wordt vergezeld door Bohlen , adviseur van het State department , die wordt beschouwd als een van de grootste deskundigen inzake Sovjet-Rusland.



