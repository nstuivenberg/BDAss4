
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Werelds loop. In welke richting ?

Het is merkwaardig stil geworden in de buitenlandse politiek gedurende de laatste dagen. Ongetwijfeld ligt een belangrijke oorzaak hiervan in het uitschrijven van de Engelse verkiezingen , waardoor verschillende ophanden zijnde internationale conferenties moesten worden uitgesteld. In afwachting van het antwoord op de vraag , wie in Groot-Britannië het roer van het schip van staat zal overnemen , stokt Gerhalve , nu Ottawa ten einde is en de daar genomen besluiten moeten worden uitgewerkt , een groot deel van het internationale overleg. Dat levert dagbladen op , waarin verkeersongelukken de kans krijgen de plaats op te eisen , waarop zij menselijkerwijze vaker recht zouden kunnen doen gelden.
Intussen voltrekt zich onverbiddelijk in Perzië het tragische fatum , dat Mossadek heeft opgeroepen , toen hij zich er toe leende om de woordvoerder en uitvoerder te worden van de doelstellingen der terroristenbende , die met de moord op Razmara de zieke eenzijdigheid van een verblind nationalisme de vrije teugel liet. Het land is practisch onregeerbaar geworden , het parlement functionneert niet meer , nu talrijke leden , weigerachtig zich door de terreur te laten dwingen tot een koers , die zij maar al te goed ten nadele van hun land weten , toch niet in staat zijn hun stem te doen horen. Wegblijven is de enige practische vorm van critiek , die hun nog resteert , en zo komt het herhaaldelijk , dat de Mailis , waar geen quorum aanwezig was , uiteengaat zonder besluiten te hebben genomen. Intussen wankelt Mossadek voort langs de eenmaal door hem ingeslagen weg , met de revolver van de terroristen in de rug. Voor hem is er geen mogelijkheid meer tot uitwijken. Hij zal tot de bittere droesem toe de gifbeker moeten uitdrinken , die hij zich zelf liet bereiden , ziende hoe zijn land instede van de gedroomde rijke , vrije onafhankelijkheid , de chaos tegemoet snelt. Vrienden heeft hij niet. De terroristen van het slag Kasjani minachten hem om het niet-bereiken , de feodale grootgrondbezitters haten hem , omdat hij in zijn wanhoopspositie steeds meer drijft naar afhankelijkheid van het communistische blok , de sympathie van de Amerikanen heeft hij degelijk en voorgoed verspeeld. Engeland wacht.
Voorzichtig doet de Sjah , eindelijk , pogingen om een voet aan de grond te krijgen.
Het is een pijnlijk en droef schouwspel de ontwikkeling in Uit land gade te slaan , te droever , omdat het nauwelijks twijfel laat , of dit met een moord begonnen drama zonder bloedvergieten tot zijn ontknoping kan worden gebracht. Het land is practisch aan zijn lot overgelaten. De inwendige spanningen , dagelijks toenemende nu de bronnen van inkomsten uit de olie niet meer vloeien , zullen hun eigen uitweg moeten vinden. Wanneer de thans waarneembare tekenen niet bedriegen , zou die uitweg de val van Mossadek moeten zijn. Moge de Sjah er in slagen voldoende krachten om zich heen te verzamelen om de daverende slag , die dit het gekwetste nationalisme zou toebrengen , op te vangen. Er behoeft niet aan t e worden getwijfeld , of van Engelse en Amerikaanse zijde zal daarna de grootste bereidvaardigheid getoond worden om tot een eervolle overeenkomst - en hulpverlening - te geraken. Ten slotte is Perzië , los nog van ieder oliegeschil , een geographisch te belangrijk gebied in de strategische wereldsituatie om niet alles te doen , wat nodig en uitvoerbaar is om er een redelijk evenwicht tot stand te brengen. Eerste voorwaarde daartoe blijft echter het doorbreken van de huidige impasse , die zal blijven bestaan zolang Mossadek zich kan handhaven. De verkiezingen , die hij heeft uitgeschreven , zijn misschien een handige politieke zet. Er moeten echter te veel maanden verstrijken , voordat zij gehouden worden en voordat de uitslagen bekend zijn , om te mogen aannemen , dat dit op de politieke ontwikkeling zelve van invloed zou kunnen zijn. De huidige positie van de regering is niet van die aard , dat zij vijf maanden lang zo kan worden gehandhaafd.
Opvallend in deze Perzische ontwikkeling is de omzichtigheid , waarmede de Sovjet-Unie buiten schot blijft. Niets wijst er op , dat zij hier meer actie ontplooit , dan zij , ondergronds , overal uitvoert , waar inwendige verwarring haar kansen biedt. Diplomatiek blijft zij zelve buiten spel. En blijft het een open vraag in welke richting de gevaarlijke periode die wij naar het inzicht van Acheson en vele anderen zijn ingetreden zijn hoogtepunten zal vinden.
Met spanning kijkt de wereld naar Perzië , naar Duitsland , naar Korea. In dit laatste brandpunt schijnen wij weer op weg naar hervatting van de wapenstilstandsonderhandelingen.
De eerste contacten lijken veelbelovend. Incidenten doen zich niet meer voor.
Wij hadden reeds vaker de gelegenheid op te merken , dat incidenten ontstaan al naar zij nodig zijn binnen het bestek van een gewilde politiek. De incidenten in het gebied van Kaesong deden zich voor toen San Francisco ging komen. Na San Francisco hielden zij op. Dit kon tweeërlei betekenis hebben.
Moskou wist nu , waaraan het zich te houden had Wat zou het daaruit concluderen ? De noodzaak van een nieuw communistisch offensief , met inzet van alle krachten tot verovering van geheel Korea ? Of constatering van te zware tegenkrachten en dus noodzaak tot hervatting van de onderhandelingen met een wapenstilstand als logisch einde ? Wij zullen het spoedig weten.



