
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Telescoop

Herr Wellner , een varkenshouder in de buurt van Maagdenburg , krijgt in de communistische pers volop lof toegezwaaid.
Zijn beste zeug heeft een record aantal biggen geworpen en het voorgeschreven quotum van ten minste zestien per jaar vele malen overtroffen. Het brave dier zou tot dusver dertien maal hebben gejongd en 114 biggetjes hebben voortgebracht.

De Westduitse hoofdstad Bonn is een dorado voor bedelaars geworden. Er zijn er die zeventig mark per dag ophalen - bijna het weekloon van een Duitse arbeider.

Twee kortgeleden gearresteerde bedelaars woonden in vrij dure hotelkamers.
Natte voeten , vochtige kleren en tocht maken niet verkouden. Tot deze conclusie is een bekende Engelse arts gekomen , die proeven heeft genomen om ie oorzaken van verkoudheid op te sporen.

Een huisvrouw te Krasnodon in de Oekraine heeft het leven geschonken aan een vierling - drie jongens en een meisje. De moeder en de babies maken het goed.

Een vliegtuig heeft een stuk rots van de Matterhorn van Genève naar New York gebracht. Het stuk weegt 75 kilo en zal worden tentoongesteld in het Zwitserse toeristencentrum.

Vijf-en-twintig kinderen in het Amerikaanse plaatsje English kunnen met recht zingen : «Het school , dat is een kippenhok , hoezee ! » Hun school is namelijk afgebrand en nu zijn de lessen hervat in een groot betonnen kippenhok.


