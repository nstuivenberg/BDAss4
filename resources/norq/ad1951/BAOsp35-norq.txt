
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Sacchi wereldkampioen amateurs

MILAAN. -

Alleen Hijzelendoorn heeft , zoals te verwachten was , bij de amateur-sprinters een rol van betekenis gespeeld. Van Gelder en Schotman leden in hun series zulke zware nederlagen , dat zij niet eens voor de herkansingsritten in aanmerking kwamen en zonder enige verdere commentaar kunnen wij dus hun prestaties dan ook rustig voorbijgaan.
Hijzelendoorn vond in zijn serie tegenover zich de Nieuw-Zeelander Simpson en de Oostenrijker Nemetz. Een gemakkelijk ritje. Hij liet bij het uitkomen van de voorlaatste bocht Nemetz rustig naar voren gaan en hield Simpson achter zich om hem te dwingen tot een korte sprint en daar kende meneer Simpson nu dan ook niets van. Hijzelendoorn rukte zich los en fietste Nemetz voorbij en reed zo regelrecht de kwartfinale in.
De Belg Martens en de Engelsman Bardsley waren hier zijn tegenstanders.
Dapper nam hij de kop en hield er een vrij hoog tempo in om verrassingen te voorkomen en zette zijn sprint in op 230 m. De Belg Martens kwam naast hem , maar de Engelsman Bardsley probeerde er zich tussendoor te wringen. Hij raakte Martens even aan , en dreigde te vallen , maar de Belg ging omhoog. Maar in zijn aanval op Hijzelendoorn raakte hij het achterwiel van de Nederlander , die rustig op de groene lijn reed en evenals hij bij Derksen had gedaan , schoot de starter , die zich opnieuw een grotere macht aanmatigde dan hij in werkelijkheid bezit , de rit af. Overrijden. En in deze tweede rit deed Hijzelendoorn het verstandiger. Hij ging achter Bardsley liggen en hield de Belg slechts in de gaten.
Op het moment , dat de Engelsman ging sprinten hield hij de Belg nog even op om meteen met een sprong naar Bardsley toe te springen en hem in de laatste vijftig meter te kloppen.
En met zijn nederlaag in de kwartfinale begon het drama voor Nederland op Zondagavond. Hijzelendoorn nam - zijn gewoonte getrouw - de leiding , maar Morettini ging vlak voor de bel vóór hem liggen. En op dat moment had Hijzelendoorn - indien hij tenminste Mockeridge al had zien rijden - naast de Italiaan moeten gaan liggen , om de Australiër de pas af te snijden. Hij bleef zitten en in zijn plaats drong Mockeridge naast hem en daarmee was hij , Hijzelendoorn , geklopt. In de herkansing voor de derde finale-plaats nam hij na een ronde - natuurlijk - opnieuw de leiding met Bardsley aan zijn wiel en Mockeridge in tweede positie. En toen hij op de aanval van de Engelsman zat te wachten , flitste Mockeridge uit vierde positie naar beneden en was meteen zover weg , dat de anderen , beduusd , geen reactie meer vonden voordat het te laat was. En daarmee zat Mockeridge in de finale , met twee Italianen.
En tegen deze twee Italianen had de Australiër uiteindelijk geen schijn van kans , hoewel de Italiaan het stuk eigenlijk slecht speelden. Mockeridge nam de leiding en wilde proberen van kop af , door op deze wijze de Italianen te elimineren , te winnen. Sacchi kroop aan zijn wiel en Morettini had moeten wegspringen om de Australiër op te jagen. Maar juist toen Morettini sprong , was Mockeridge hem voor. Er kwam een gat tussen de Australiër en Morettini , die tegelijkertijd was vertrokken en zo zat Sacchi eigelijk in de meest ongunstige positie , maar snel als hij is ( hij reed de laatste 200 m in 11,4 sec , evenals Harris dit na hem zou doen ) liep hij langs zijn landgenoot naar Mockeridge toe en greep in een furieuze laatste 50 meter de wereldtitel.


