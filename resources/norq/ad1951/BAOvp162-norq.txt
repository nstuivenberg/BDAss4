
SOURCE :

SECTION :

LENGTH :

BYLINE :

DATELINE : 31 augustus 1951

BODY :

HEADLINE : VOOR DE DERDE KEER : Bloemencorso in Amsterdam

Van onze verslaggever

AALSMEER. -

Voor het derde jaar gaan de gezamenlijke Aalsmeerse kwekers op Zaterdag 8 September in Amsterdam de bloemetjes buiten zetten. Zij zullen met 28 praalwagens en 27 personenauto's , een stoet van anderhalve kilometer , hun bloemencorso door de stad laten trekken met als hoogtepunt het spel Utopia in het Olympisch stadion. De ontwerper van het corso , Toon Noyons , heeft dit jaar het motief : «Alle landen» , gekozen en uit de ontwerpen blijkt , dat Aalsmeer met de praalwagens voor de onderscheidene landen nog grootser dan vorige jaren voor de dag wil komen. Zo zullen de avond en de nacht tevoren duizend binders in Aalsmeer aan het werk gaan , om meer dan een millioen bloemen met duizend kilometer binddraad te rangschikken tussen 5000 bossen groen en 450.000 graszoden.


