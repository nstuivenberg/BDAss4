
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Protest tegen bevoordeling Spoorvervoer

DEN HAAG. -

Met grote bezorgdheid hebben wij kennis genomen van de uitspraak van de Minister van financiën in de Tweede Kamer , waarbij onomwonden en geheel in tegenspraak met vroegere geruststellende verklaringen wordt gezegd , dat van regeringszijde via de belastingen een bewuste politiek ter begunstiging van de spoorwegen wordt bedreven , aldus telegrafeerde het Centraal Overleg van de organisaties op het gebied van het verkeer en het vervoer op de weg aan de Tweede Kamer. Bij dit Centraal Overleg zijn aangesloten de KNAC , de ANWB , de KMNV , de EVO , NOB Wegtransport en de FNOP.
Deze organisaties protesteren tegen een dergelijke bevoordeling van de NS ten nadele van het wegtransport.
Het binnenlandse goederenvervoer gaat steeds meer over de weg , hetgeen een natuurlijk verschijnsel is , dat zich nu overal ter wereld voordoet.
Het is volgens het telegram sociaal en economisch te veroordelen , dat het wegvervoer kunstmatig in een nadelige positie wordt geplaatst tegenover het spoorvervoer , waarbij de Staat , als enig aandeelhouder , financieel is geïnteresseerd.



