
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Verkeerd begrepen

DEN HAAG. -

De Kamper uien doen het nog goed en de laatste plukten wij voor u uit het jaarverslag van de Arbeidsinspectie. Belast met het toezicht op de naleving van wetten en besluiten , die de bescherming van de werkende mens beogen , vestigde deze inspectie in 1949 de aandacht van een werkgever van vreemde nationaliteit er op dat de dagverlichting van een werklokaal in zijn fabriek volstrekt onvoldoende was. Op zijn minst een dubbele hoeveelheid glasoppervlakte was vereist.
De tekortgeschoten werkgever haastte zich het euvel te herstellen en toen de inspecteur andermaal op bezoek kwam , zag hij tot zijn verwondering dat overal dubbele ramen waren aangebracht. De dagverlichting was er niet beter op geworden !


