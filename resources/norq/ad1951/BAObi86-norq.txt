
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Nieuwe poging voor accoord. Om steenfabriek voor Lienden te behouden

Nieuwsdienst Algemeen Dagblad

TIEL. -

Ik acht het geenszins uitgesloten , dat de steenfabriek voor Lienden behouden zal blijven , zei ons mr. Werkhoven , de secretaris van de Kamer van Koophandel te Tiel. Uit de gegevens , die hier voor belangstellenden ter inzage liggen , blijkt , dat alsnog een poging zal worden gedaan om tot een accoord te komen. Vrijdagmiddag om twee uur zal daarover worden gestemd in het gebouw van de Arrondissementsrechtbank te Arnhem.
De in het nieuws gekomen steenfabriek «van Ten Cate» - zoals men haar te Lienden nog altijd noemt - is nog in volle werking. Het bedrijf heeft de beschikking over een vlamoven met een capaciteit van zes millioen straatstenen en een zigzagoven waarmee jaarlijks tien millioen metselstenen kunnen worden gebakken.
Het wel en wee van het bedrijf - waarmee tevens een algemeen belang gemoeid is - heeft de aandacht zowel van de Kamer van Koophandel te Tiel als van die voor Utrecht en Gelderland.

Toch in veiling

Ongeacht het aangeboden accoord zullen op 3 October te Tiel de machines , drooghutten enz. in veiling komen.
De toeslag zowel van de Vrijdag te Rhenen in veiling gebrachte gebouwen en terreinen als van de nog te veilen machines en verdere inventaris , is volgens mededeling van de notarissen Van Rhijn en Gerritsma op 5 October te Lienden bepaald. Maar of het zo ver zal komen is nog de vraag.



