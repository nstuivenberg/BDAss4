
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : WERELDKAMPIOENSCHAP DAMMEN. Dertiende partij had vele verrassende wendingen

door P. ROOZENBURG

In de Zondag gespeelde 13e partij zaten meer verrassende wendingen dan de toeschouwers oppervlakkig zo zouden denken. Teneinde het talrijke publiek dan ook in de gelegenheid te stellen het hoe en waarom van de gespeelde zetten beter te verwerken waren de heren H. de Jongh en B.
Springer ( oud wereldkampioen 1928 ) door het bestuur van de damvereniging Oosterkwartier aangezocht om na afloop de nodige toelichting te geven , hetgeen door Springer op humoristische en leerzame wijze geschiedde.
Mr. P. O. F. M. Cremers , burgemeester van Haarlem , gaf van zijn belangstelling blijk op de Maandag in Die Raeckse gehouden 14e partij , welke bij wijze van verandering door mij met 34-29 werd geopend , door Keiler beantwoord met het theoretische 19-23. Hoewel aanvankelijk flankpartij van opzet , vond ik het tactischer het spel bij de 18e zet in klassieke banen te leiden , gezien de tempoverhouding.
Mijn tegenstander had blijkbaar andere plannen en zette een aanval in via ruit 28, welke tot interessant spel voerde.
In het eindspel kreeg hij voordeel , doch het is twijfelachtig of Keiler dit tot winst zal voeren.
In de bijpartij had de heer Vaessen , J.
B. Sluiter Jr.. de nieuwe kampioen van Noord-Holland als tegenstander en hij moest na felle strijd ook thans weer het onderspit delven.



