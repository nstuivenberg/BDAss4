
SOURCE :

SECTION :

LENGTH :

BYLINE :

DATELINE : 1 september 1951

BODY :

HEADLINE : Telescoop

De verpleegster vroeg om een nieuwe thermometer. Zij nam wederom de temperatuur op van haar patiënt , de 54- jarige Bernard Seiden , en vroeg om een derde thermometer. Toen stonden vijf verpleegsters en drie dokters bij het ziekbed. Om beurten lazen zij de temperatuur af. Het kon niet. Bernard Seiden moest allang dood zijn. Nog nooit was het voorgekomen , dat een zieke
42.77 graden koorts had gehad. Maar ditmaal
was het toch zo. De temperatuur bleef een half uur lang op deze hoogte.
Toen begon zij te dalen. En zeventien uur later was alles weer normaal. Niemand weet hoe deze wonderlijke speling van de natuur is ontstaan en hoe het komt , dat Bernard ze doorleefd heeft.
Natuurlijk is dit alles in Amerika gebeurd.

Margaret Assink , Auckland , Nieuw Zeeland , is 21 jaar. En getrouwd. Dezer dagen kreeg zij een drieling. Zestien maanden geleden had zij reeds een tweeling gekregen. En zo is Margaret op haar 21ste jaar reeds moeder van een vijftal welgeschapen babies.

Over tweelingen gesproken. In Duitsland is er ook een geboren , in Stuttgart.
In een aquarium. Een klein visje , dat «zwaardvis» wordt genoemd , heeft daar het leven geschonken aan een Siamese tweeling. Het zijn minuscule visjes en ze zijn aan de borst aaneengegroeid De eigenaar heeft de curiositeit , die vrolijk rondzwemt , ten geschenke gegeven aan professor Hans M. Meters , zoöloog aan de universiteit van Tübingen. Die is er nu zwaar op aan het studeren.

Een nieuw geneesmiddel , primaquine genaamd , is in Amerika en Korea beproefd.
Men vertelt er van , dat het malaria zo snel kan genezen , dat de patiënt niet eens weet , dat hij de ziekte heeft gehad. Ook heeft men een ander middel beproefd , dat chloroquine wordt genoemd. Dit geneest malaria niet , maar onderdrukt de ziekte wel. Honderden soldaten , die met chloroquine zijn behandeld , wil men nu primaquine geven in de hoop , dat zij zullen genezen zonverder iets van de ziekte te bemerken.

Jean Claude , slager te Sainte Marie bij Nancy , reed vreedzaam met zijn autootje door de Vogezen - de man had vacantie genomen - toen zijn wagen plotseling verwoed werd aangevallen door drie herten. Claude wist nog juist in een boom te klauteren , vanwaar hij moest toezien , hoe de vertoornde dieren schroot maakten van zijn voertuig en vervolgens kalm in de nabijheid gingen grazen. Nu heeft Jean Claude de staat aangesproken. Hij eist 50.000 francs schadevergoeding. Formeel n.l. is de staat verantwoordelijk voor de in het wild levende dieren.



