
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Algemeen Dagblad. Overheid , kunst en ambtenaar

Dat de overheid zowel die van het rijk , van de provinciÃ«n als van de gemeenten tot taak heeft het culturele leven te bevorderen , mag als een vrijwel algemeen uitgangspunt worden beschouwd. Hoofdzaak bij de bevordering van het culturele leven is het verlenen van subsidies. Dit verlenen van subsidies is evenwel een ingewikkelde aangelegenheid geworden. In haar eenvoudigste vorm is een subsidie een bijdrage aan een culturele instelling of aan kunstenaars , omdat de werkzaamheid zowel van de instellingen als van de individuele personen zonder die subsidie gevaar loopt te worden gestaakt. Bij een toneelgezelschap zal de subsidie dus een soort sluitpost zijn op de exploitatierekening.
Doordat evenwel de toegangsprijzen minder sterk zijn gestegen dan de exploitatiekosten en vooral , omdat waarde wordt gehecht aan volksvoorstellingen tegen gereduceerde prijzen , betekent de subsidie niet alleen een tegemoetkoming aan de culturele instelling of aan de kunstenaars , maar in niet mindere mate aan een deel van de bezoekers van toneelvoorstellingen of concerten.
Het is bekend genoeg , dat hier toestanden zijn ontstaan , welke zonder overdrijving ongezond kunnen worden genoemd , want een groot deel van het publiek , dat de volksvoorstellingen bezoekt , is zeer wel in staat , de toegangsprijs zonder korting te betalen.
Mede hierdoor is er een zekere verwatering ontstaan in de offers , welke het publiek zich bij culturele gebeurtenissen wil getroosten en dat is vooral voor de beoefenaars van de kunst een lelijke zaak. Hun werk wordt eigenlijk ondergewaardeerd.
Het ware wenselijk , dat dit vraagstuk eens goed werd bestudeerd en dat zo spoedig mogelijk van overheidswege maatregelen worden getroffen , om de door de huidige subsidies scheef getrokken verhoudingen weer in het gerede te brengen.
Daarnaast vraagt iets anders onze aandacht. De begroting voor 1951 van het rijk , waarop de posten met culturele bestemming voorkomen , bevat ook bedragen voor salarissen , sociale lasten en onkosten van een aantal ambtenaren tot een bedrag van rond anderhalve ton. Voorts komen er ook enige posten op voor , welke zich bij de ambtelijke activiteit aansluiten. Ook de grote gemeenten hebben tegenwoordig ambtenaren , die zich onledig houden met de kunst en wat daarmede verband houdt.
Het wil ons voorkomen , dat deze uitgaven niet doelmatig zijn en dat de overheid zich beter kon beperken tot het verlenen van subsidies. De ambtelijke activiteit in dezen is een uitvloeisel van de zucht der overheid om zich steeds meer met de werkzaamheid der culturele instellingen te gaan bemoeien.
Tot nu toe hebben wij daarvan geen nut gezien. De toneelconcentratie , de geschiedenis met de opera , het Amsterdamse orkest , de fusie tussen het 's-Gravenhaagse en Rotterdamse orkest , de misère met de Rotterdamse schouwburgen , dat alles maakt geen verheffende indruk. Hier bewegen ambtenaren zich op een terrein , dat juist niet des ambtenaars is en waardoor de animo van particulieren , om tijd en geld aan culturele instellingen te geven , verdwijnt. Het wordt hoog tijd , dat aan deze ambte lijke werkzaamheid een einde komt en dat de overheid dit werk overdraagt aan particulieren en dan deze particulieren laat werken op een vrije voet.
Er is voldoende keuze in alle lagen der bevolking. Cultuur is zeker niet meer het domein van wat men vroeger de bezittende klasse placht te noemen. Kiest de overheid haar vertrouwensmannen goed , dan zal mede daardoor de belangstelling voor culturele aangelegenheden ongetwijfeld toenemen en bovendien zou de overheid de aldus uitgespaarde ambtelijke kosten , hetzij in de zak kunnen houden , hetzij er een werkelijk culturele bestemming aan kunnen geven. Dit laatste zouden wij gaarne aanbevelen.


