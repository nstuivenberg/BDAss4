
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Herdenking Amerikaanse onafhankelijkheid

Van onze correspondent.

DEN HAAG. -

Selden Chapin , ambassadeur der Ver. Staten in ons land , heeft gistermiddag in de Koninklijke Bibliotheek een tentoonstelling van boeken en documenten geopend , gewijd aan de herdenking van het feit , dat 175 jaar geleden de onafhankelijkheidsverklaring door het congres in Philadelphia werd getekend.
Selden Chapin herinnerde er aan , hoe in 1776 de Nederlanders op St. Eustatius in West-Indië de eersten waren , die een Amerikaans schip met saluutschoten begroetten en dus officieel erkenden. Voorts gedacht hij de financiële steun , die Nederland de jonge Amerikaanse staat had geboden , een historische tegenhanger van de huidige Amerikaanse hulp.
Onder de tentoongestelde documenten vindt men een fascimile van de onafhankelijkheidsverklaring , brieven van John Adams , de eerste Amerikaanse gezant in ons land , later de tweede president der Ver. Staten en de geloofsbrief van Van Berokel , burgemeester van Rotterdam , die de eerste Nederlandse gezant in Amerika werd.


