
SOURCE :

SECTION :

LENGTH :

BYLINE :

DATELINE : 7 juli 1951

BODY :

HEADLINE : Autobotsing eist dode en gewonden

Van onze correspondent

ARNHEM. -

In de nacht van Donderdag op Vrijdag omstreeks 12 uur is op de rijksweg Arnhem-Nijmegen een autobus tegen een geparkeerde vrachtauto opgereden. Een 55-jarige inzittende van de autobus , de heer D.
Verstegen uit Vorden werd zodanig getroffen dat hij terstond dood was. Vijf zwaargewonden moesten naar het Canisius- ziekenhuis te Nijmegen worden overgebracht. Tal van lichtgewonden konden enige uren later met een andere bus naar huis terugkeren.
Het was het tragisch einde van een vrolijk begonnen vacantiedag van personeel en familieleden van de co√∂p. landbouwvereniging De Eendracht te Vorden , die met twee bussen naar Zuid-Limburg waren geweest. Op de terugweg , ongeveer vier kilometer buiten Nijmegen werd de chauffeur van een der bussen verblind door een tegenligger. Hierdoor zag hij de met ijzeren balken geladen vrachtauto , die met een gebroken as aan de kant van de weg stond geparkeerd , te laat. Met een hevige klap vloog de bus er tegen op. De bus werd aan een zijde geheel opengereten door de 6 a 7 meter lange balken die met geweld naar binnen drongen.
De echtgenote van de heer Verstegen kreeg een zware hersenschudding en wonden in het gezicht. De heer Aal derink brak een been , zijn vrouw beide benen. De heer Joh. Meerkerk werd opgenomen met een zware hersenschudding en de 22-jarige Vissers liep ernstige wonden op aan zijn hoofd.



