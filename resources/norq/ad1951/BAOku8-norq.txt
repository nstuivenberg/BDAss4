
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : SUGGESTIEVE OPVOERING VAN DSJENGHIS KHAN

UTRECHT -

Dsjenhgis Kahn , dat leden van het Utrechts Studenten Corps gisteravond hebben vertoond , is een moeilijk stuk. Het leent zich beter voor een uitvoering in een besloten ruimte dan in de open lucht , waar de concentratie niet zo gemakkelijk tot stand komt.
De regisseur Louis Saalborn heeft echter door versterking van de dynamiek getracht het «te veel» aan tekst , aan dialogen en diepzinnige bespiegelingen wat te laten verdwijnen. Daarom heeft hij dankbaar gebruik gemaakt van de grote actie , waartoe het spel van jhr.
Van der Does de Willebois over de grote keizer der Mongolen , hem alle gelegenheid bood , Dank zij het spectaculaire karakter van dravende paarden , van kamelen , Mongoolse wagens , van optrekkende troepen , koeriers en wat al niet , kreeg het spel vaart en werd het ongemeen boeiend. De muziek van Sam Dresden droeg tot de sfeer het hare bij.
Saalborn heeft door toepassing van prachtige lichteffecten de barokke decors van Samarkand tot ongemeen leven gebracht. Ook zijn massaregie was voortreffelijk. Het licht speelt in het stuk een zeer belangrijke rol , evenals trouwens het geluid. Beide kwamen bijzonder tot hun recht.
In jhr. Van Beresteyn vond de regisseur een meesterlijke vorst , maar ook de overige rollen waren goed bezet. Betoverende costuums verhoogden de waarde van het stuk , waarin evenwel de tekst het zwakke punt bleek. Niet wegens het ontbreken van dichterlijke inspiratie , maar door het onbegrip , dat verschillende stemmen wekten , wanneer men niet te voren inzage van de woorden had kunnen nemen. Op het veld was dit natuurlijk niet mogelijk.
Zo heeft over het geheel genomen dit openluchtspel bijzondere kwaliteiten , die speciaal dank zij de zorg , die Saalborn aan zijn spelers heeft ten koste gelegd , algemeen instemming gevonden.
Jammer , dat de regen een groot deel van de avond als spelbreker is opgetreden , waardoor zowel het publiek op de open tribunes als de Perzische vrouwen werden gehinderd.
De gala-première werd door Koningin Juliana en Prins Bernhard , zo ook door een groot aantal autoriteiten bijgewoond.


