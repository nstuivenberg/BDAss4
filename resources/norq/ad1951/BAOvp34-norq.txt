
SOURCE :

SECTION :

LENGTH :

BYLINE :

DATELINE : 4 juli 1951

BODY :

HEADLINE : Financiering van exportopdrachten

Eigen bericht.

De Nederlandse grote banken , een zevental , hebben met de Herstelbank opgericht een n.v. Export-financieringsmaatschappij , welke zich tot taak stelt exportopdrachten te financieren en te bevorderen , voor zover zulks dienstig is voor de nationale economie.
Het maatschappelijk kapitaal bedraagt f 25.000.000, waarvan de banken f 50.000 in prioriteitsaandelen hebben volgestort , terwijl voorts nog 14.950 gewone aandelen zijn geplaatst , waarop 20 pct. in contanten is gestort.
Wij vernemen nader , dat overleg is gepleegd met de institutionele beleggers , teneinde bij hen een bedrag van tussen de 50 en 60 millioen aan obligatieleningen te plaatsen. Hierbij zouden de levensverzekeringsmaatschappijen voor rond de helft betrokken worden. Dit overleg heeft althans voor wat betreft de levensverzekeringsmaatschappijen niet tot het beoogde resultaat geleid. Zoals bekend , hebben deze maatschappijen zich jegens minister Lieftinck gebonden tot financiering van de gemeentelijke woningbouw en wel tot een maximum van 250 millioen.
Het schijnt nu , dat men niet over voldoende middelen bes.chikte , om mede te werken aan de export-financiering , al zou een enkele maatschappij niet ongeneigd zijn haar medewerking te verlenen , voorzover de te beleggen middelen dat gedogen.


