
SOURCE :

SECTION :

LENGTH :

BYLINE :

DATELINE : 25 september 1951

BODY :

HEADLINE : Minder kaas naar Amerika. Nederland zint op tegenmaatregelen

GENÈVE. -

Dr. H. van Blankenstein , directeur van het Ned. directoraat- generaal voor de buitenlandse economische betrekkingen , heeft aan de contractanten van de algemene tarieven- en handelsovereenkomst ( G.
A.T.T. ) meegedeeld , dat de Nederlandse regering overweegt de contractanten te verzoeken volmacht te verlenen tot opschorting van bepaalde concessies , die aan de Ver. Staten zijn verleend krachtens voorafgaande onderhandelingen.
De vermindering van het dollarinkomen van Nederland tengevolge van de Amerikaanse beperking op de kaasinvoer betekent , dat Nederland minder sinaasappelen , pruimen en meel kan invoeren , die thans in grote hoeveelheden worden geïmporteerd.
Het ernstigste resultaat van de Amerikaanse maatregel zou echter volgens dr. Van Blankenstein van psychologische aard zijn. De exporteurs van willekeurige goederen naar de Ver.
Staten zullen er n.1. minder voor gaan voelen geld en energie te steken in de uitbreiding van hun markt in de Ver.
Staten.
Dr. Van Blankenstein wees erop , dat de Verenigde Staten , ofschoon hun eigen tarieven een uiterst protectionistisch karakter droegen , zich altijd in beginsel verzetten tegen beschermende hoeveelheidsbeperkingen op de import in andere landen.

Protesten te Genève

Denemarken en Nederland hebben beide een memorandum op de conferentie te Genève ingediend , waarin zij tegen de Amerikaanse maatregel tot beperking van de invoer van kaas en andere producten protesteren.
In het Nederlandse memorandum werd gezegd , dat de Nederlandse uitvoer van kaas naar de Ver. Staten uiteraard groot nadeel zal ondervinden van de betreffende maatregel. In het Nederlandse memorandum werd voorts vermeld , dat de Amerikaanse maatregelen in strijd waren met de algemene beginselen van de G.A.
T.T. , die de uitbreiding van de handel tussen de contractanten beogen aan te moedigen.
In het Deense memorandum werd de G.A.T.T. verzocht , te adviseren , dat Amerika zijn verplichtingen krachtens de overeenkomst nakomt.




