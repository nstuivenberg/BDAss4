
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Telescoop

Vierhonderdduizend tellers gaan rond in Japan. Zij zullen het materiaal verzamelen voor een statistiek op zakelijk gebied : kantoren , fabrieken , mijnen , schouwburgen , ziekenhuizen enz. Ook de tempels zullen worden geteld.
Richard Conway , lid van de baseballclub in Ogden , Utah , kreeg dezer dagen een bal zó hard tegen de borst , vlak boven het hart , dat hij korte tijd daarna overleed.
Christiane Partentier is de negentienjarige dochter van een Franse inspecteur van politie. Samen met een achttienjarige vriend ( beiden zeggen «existentialisten» te zijn ) heeft zij een inbraak op touw gezet bij een bejaard echtpaar in Perreux bij Parijs. Zij bonden de oudjes en bedreigden hen met een pistool , tot zij vertelden , waar hun geld was verborgen.
«Ik heb nog nooit zo gelachen» , vertelde Christiane de politie , «het is werkelijk opwindend om zulke dingen te doen». De buit was 40.000 frs. Zij wilden daarmede op vacantie gaan naar de Rivièra.
Oud metaal heeft hoge waarde. En dus wordt veel metaal gestolen. Het Hessische ministerie van binnenlandse zaken voert tegen deze diefstallen een grote campagne - en is nu al voor de zesde maal zelf het slachtoffer. Ditmaal werd twintig meter kabel gestolen , zodat de telefoonleiding werd verbroken.
Een grote muis heeft in Smünden in Opper Oostenrijk vier schoolmeisjes aangevallen.
De meisjes waren bijeen op de laatste dag van het schooljaar om haar rapport in ontvangst te nemen. Toen verscheen de muis. Grote ontsteltenis. De vier genoemde meisjes waren niet bang en probeerden het dier te vangen. Ze werden echter fel in de handen gebeten.
Tenslotte slaagde een der meisjes er in de muis in een papiere zak te vangen - maar niet voordat ze zó was toegetakeld , dat ze naar het ziekenhuis moest worden gebracht. De felle muis is voor onderzoek opgezonden naar het bacteriologisch instituut te Wenen.

