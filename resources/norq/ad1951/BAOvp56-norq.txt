
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : PRIJZENOORLOG en hoe men hem ziet. Vandaag : detaillisten aan het woord


Bovenintro : DE oorzaak van de textiel-oorlog wordt in de detailhandel op heel verschillende manieren uitgelegd. De één zegt : een tekort aan kasgeld , de ander : alleen maar een vervroegde uitverkoop.
De woorden van één detaillist zijn wel zeer belangwekkend : in de textiel moeten we weer gauw en beter koopman worden....

Van onze verslaggevers

Een kleine volkszaak te Rotterdam gaf ons een nogal rustige kijk op de textiel-oorlog. Natuurlijk , er wérd een wilde reclame gemaakt en er was een prijsverlaging , maar over het algemeen genomen werd toch niet zonder winst verkocht.
De baas zag het eigenlijk meer als een vervroegde uitverkoop , die vooral is begonnen door het teruglopen van de omzet. En er was geen sprake van , dat er op korte termijn geld moest komen voor het voldoen van belastingaanslagen.
Eenzelfde soort zaak in Amsterdam , iets groter misschien , gaf een heel wat roeriger beeld , direct aan de buitenkant al. Hier werd gewerkt met schreeuwende reclame-biljetten en met grote , doorgestreepte prijsnoteringen.
Ja , wij werken met verlies , zo zei men ons. En als gemiddelde werd genoemd : vijftien procent.
De chef was meegegaan , móeten meegaan met de algemene prijsverlagingen , hier ook al gedwongen door een acuut tekort aan kasgeld. Leveranciers moeten binnen de dertig dagen worden betaald en daarvoor is geld nodig , veel geld , meneer.
Maar over drie tot vier weken zijn we door die betalingen heen en dan geloof ik vast en zeker , dat de prijzen weer zullen stijgen.
Deze mening werd ook gedeeld door de eigenaar van een grote volkszaak , eveneens op de Nieuwedijk te Amsterdam. Hij vond , dat in de textiel te lang is vastgehouden aan de toegestane winstmarges , die een winst mogelijk maakten van eenderde of meer van de verkoopprijs. De prijzen zijn daardoor altijd te hoog gehouden , de mensen hebben , na de wilde hamster-inkopen door de oorlog in Korea , te weinig geld en wat u nu ziet is het gevolg. Vroeger bekeken we een stofje en als het goed «oogde» werd het duurder verkocht dan een ander , dat toch eigenlijk voor net zoveel was ingekocht.
Na de oorlog is men dit verleerd en de prijzen , bleven , min of meer kunstmatig op een te hoog peil. Dit is de terugslag.
Nog een maand Ik. heb zelf als sinds maanden niet meer aan die marges vastgehouden , aldus deze eigenaar , maar nu verkoop ik met verlies , al is het niet veel. De toeloop van het publiek is er wel groter door geworden , vergeleken met een paar maanden geleden wel vijf keer. Zaterdag heb ik een dag meegemaakt , zoals ik nog nooit in deze branche heb gekend , druk Vooral veel buitenmensen , uit alle provincies van Nederland , wel zestig procent van de klandizie. Nog een dikke maand , zo na de vacanties , zullen de prijzen wel weer gaan stijgen.

Vooroorlogs

Ja , we hebben lang aan de toegestane winstmarges vastgehouden , maar sinds enkele maanden niet meer. Ook in onze soort zaken is tenslotte te zien , dat het geld duur is. Onze nieuwe inkopen zijn vrijwel niet lager in prijs , omdat we tenslotte toch zijn gebonden aan de wereldprijs van wol. De dingen , die u hier lager geprijsd ziet , zijn de buitenissige dessins , die we hebben ingekocht om een paar klanten te gerieven. Toen we dat deden , wisten we , dat we er tenslotte op zouden verliezen. Daarom is het gemakkelijk , om ze nu voor de helft te verkopen.
We geloven niet , dat in de zaken met gevestigde reputaties met verlies wordt verkocht , ook niet in Amsterdam.
Misschien hier en daar wel zonder winst.
In de textiel komen we langzamerhand weer in de vooroorlogse situatie , dat ieder jaar wordt gevraagd naar nieuwe dessins. Daarom is niemand er meer zo happig op , om pakken van dit jaar te laten hangen voor het volgende.
Ook al een reden dus , om nu te verkopen tegen lagere prijzen. Wie kan tenslotte zeggen , hoe het 't volgend jaar zal zijn ?


