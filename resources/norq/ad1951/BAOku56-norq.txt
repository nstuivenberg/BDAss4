
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Kunstschilders tevreden terug uit Lapland

DEN HAAG. -

De Haagse kunstschilders Rudi Polder en Piet Moget zijn teruggekomen uit Lapland , waarheen zij bijna drie maanden geleden zonder een cent op zak vertrokken.
Zij hebben de gehele reis liftend volbracht en met schilderen in hun onderhoud voorzien.
De twee schilders hadden grafisch werk van tien Haagse kunstenaars meegenomen om te verkopen , een plan , dat uitnemend is geslaagd. Een kunsthandel te Stockholm kocht niet minder dan 150 stuks van iedere prent , die zij bij zich hadden. In geheel Zweden zal nu een catalogus van deze werken worden verspreid , waarin een Nederlands criticus een inleidend woord zal schrijven.
Op een tentoonstelling te Stockholm maakten Polder en Moset kennis met een paar Abessijnen. Het resultaat van deze nieuwe vriendschap is dat de twee Haagse schilders binnenkort via Zwitserland naar AbessiniÃ« zullen gaan. In hun auto , die zij zich inmiddels hebben aangeschaft , nemen zij dan schilderijen , tekeningen en aquarellen van kunstbroeders mee. die zij zullen proberen te verkopen. Onderweg zullen zij in Zwitserland een tentoonstelling houden , zij hebben de ervaring opgedaan dat exposities in het buitenland doorgaans meer opbrengen dan in Nederland.



