
SOURCE :

SECTION :

LENGTH :

BYLINE :

DATELINE : 26 september 1951

BODY :

HEADLINE : Zweden weerloos tegen spionnage en sabotage

Nieuwsdienst Algemeen Dagblad

STOCKHOLM. -

De communistische partij in Zweden heeft een zeer belangrijke overwinning geboekt. De rechter heeft namelijk uitgemaakt , dat communistische werknemers niet kunnen worden geweerd uit fabrieken welke werken voor de defensie.
Het Hoge gerechtshof heeft bevolen dat een communist , ontslagen op politieke gronden uit een torpedofabriek ( n.b. op verzoek van de minister van defensie ) onmiddellijk weer in dienst moet worden genomen. De rechters beschouwden het ontslag als een contractbreuk.
Deze uitspraak heeft de Zweedse regering weerloos gemaakt tegen spionnage en sabotage in fabrieken , die werken voor de defensie van Zweden en van enige leden van het Atlantische pact.




