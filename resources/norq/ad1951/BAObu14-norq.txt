
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Faroek weerspreekt de laster. Ook de koning is gesteld op persoonlijke vrijheid

door Norman Price.

CAPRI. -

Eén van de vele ongunstige verhalen , die over koning Faroek de ronde doen , is dat hij bevel heeft gegeven om fototoestellen in beslag te nemen. Ik vroeg de koning daarnaar. Nadrukkelijk schudde hij het hoofd. Camera's moeten niet in beslag genomen worden , antwoordde hij. Zulk een bevel heb ik nog nooit gegeven.
Koning Faroek poseert altijd welwillend voor fotografen , wanneer hij in een nieuw plaats aankomt. Maar , zo voegde hij daaraan toe , wanneer mijn bezoek niet officieel is , verwacht ik , dat men * rekening houdt met mijn persoonlijke vrijheid. Dat is toch ook zo met de Britse koninklijke familie , wanneer die ergens incognito komt ? De moeilijkheid voor mij is , dat wij in het Oosten een heel wat strengere opvatting hebben dan in Europa. Wij , Egyptenaren zijn zeer vurige Mohammedanen.
Men beschouwt het reeds als iets buitengewoons , wanneer ik met mijn vrouw verschijn in openbare plaatsen , op het strand , in restaurants.
Het is van het grootste belang , dat ik kwaadwillige fotografen ontwijk. De meesten proberen niet alleen een eenvoudige foto te maken , maar trachten mij onverhoeds op te nemen in de een of andere ongunstige positie.
De koning lachte plotseling dreunend.
- Als u wel eens vacantiekiekjes in albums hebt gezien , weet u , wat er gedaan kan worden , zelfs als er geen opzettelijke kwaadwilligheid in het spel is. Wanneer zulke foto's zouden circuleren in mijn land , waar de algemene opvattingen zo verschillend zijn van de Westerse , dan zou dat hoogst ongelukkig zijn.
Koning Faroeks mohammedaanse opvattingen maken hem tot een krachtig tegenstander van het communisme. De verspreiding van het communisme in Israël is een van Egypte's ernstige zorgen.
Het voornaamste en tot dusver zelfs bijna het enige wapen tegen het mohammedaanse Egypte , beschikbaar voor de communisten en de Zionisten is koning Faroek in een slecht daglicht te stellen voor zijn volk op grond van de bewering , dat hij te zeer naar het Westen neigt.
Zo hopen de communisten een breuk te doen ontstaan in de trouw der Egyptenaren jegens hun vorst.
Voor zover ik weet , zo zeide Faroek nog , is er nog nooit een camera in beslag genomen. En wanneer politie films afneemt van fotografen en dit mij bekend wordt , heb ik er altijd op aangedrongen , dat een nieuwe film uit mijn eigen voorraad er voor in de plaats werd gegeven.
Verhalen over wilde cocktailpartijen en uitgebreide feestmalen zien er ook niet erg aannemelijk uit. Faroek is een streng geheelonthouder , ook al verschijnt hij wel in de cocktailbar van het hotel hier.
Zijn vrienden drinken Martini's , sherry , wiskey. Koning Faroek zit bij hen aan tafel , nipt aan zijn glas sinaasappelsap en knabbelt op zoute noten. Hij is gekleed in gemakkelijke linnen costuums , die zijn figuur niet voordelig doen uitkomen , en hij draagt hemden met open kraag.

Anti-communist

Toen tijdens ons gesprek kolonel Hamdy binnenkwam , de aide de camp van de koning , gekleed in een donkerblauw pak met wit overhemd en blauwe das , riep Faroek joviaal : «Hallo , verkleed als heer zie ik ! » Hamdy vertelde mij : «Ik ben met de koning in Deauville geweest en in verband met de communistische moeilijkheden in Frankrijk hadden wij strikt opdracht , dat de koning nooit alleen gelaten moest worden. Op mijn erewoord dat verhaal van toenadering van de koning tot een zestien-jarig Amerikaans meisje in een hotellift is onzinnig , evenzeer als dat hij haar bloemen zou hebben gestuurd Wij zijn er overigens achter gekomen , dat het arme kind voor dit verhaal misbruikt is door een Italiaanse journalist , die voor een Amerikaanse krant werkte».

Aan de speeltafel

Koning Faroek vertelt mij verder : Men zegt , dat ik grote vermogens heb verloren aan de speeltafel. Dat is natuurlijk niet waar. Ik heb evenveel plezier als ieder ander in een spelletje kaart en ik begrijp ook , dat mijn inzet hoger is dan die van een gewoon man. Toevallig kan ik mij dat veroorloven. Grinnikend voegde de koning er aan toe : Maar geloof nu maar niet , dat mijn inzet hoger is dan die van ieder ander , die er toevallig goed bij zit.
Ik heb overigens een heel goed systeem , dat ik ieder zou kunnen aanbevelen , die graag kaart speelt. Ik beperk mij altijd tot een zeker bedrag , dat ik redelijk vind. Als dat op is , scheid ik er mee uit. Die regel heb ik nog nooit overtreden en ik hoop , dat ieder , die kaart speelt , zich daar aan houdt.

Vriend van Engeland

Zelfs tijdens zijn huwelijksreis staat de koning dagelijks telefonisch in contact met zijn kabinet , iedere dag leest hij veertig Engelse , Franse , Turkse en Italiaanse kranten. Hij spreekt die talen vloeiend , evenals Grieks en het Arabisch der inboorlingen. Hij zegt : Ik heb mij vaak afgevraagd , waarom de Britse regering en de Engelse kranten in het verleden zich zoveel moeite hebben gegeven en zoveel kosten hebben gemaakt om een vijand te maken van iemand , die ze zo goedkoop als vriend zouden hebben kunnen hebben. Ze moeten millioenen hebben uitgegeven om te proberen een vijand van mij te maken en dat ze niet geslaagd zijn is alleen te danken aan het feit , dat ik een heldere blik heb op de politieke gezichtseinder.
Geloof mij , er is geen andere reden.
Van Engelse zijde heeft men vaak proberen aan te tonen , dat in Egypte de koning in het ene kamp staat en het land in het andere. Ik verzeker u , dat ik achter het streven van mijn land sta. Misschien zie ik een beetje duidelijker dan de gewone man , die opgewonden wordt , voor hij het hele verhaal kent , maar in de wezenlijke zaken zijn wij het volkomen eens. Ik ben een goede vriend van de Britse koninklijke familie. Vóór de oorlog kreeg ik een schriftelijke uitnodiging om een officieel bezoek te brengen aan Engeland. Die uitnodiging is na de oorlog herhaald. Het is slechts een kwestie van tijd. Zodra mijn werk het mogelijk maakt , zal ik graag een Capri , het prachtige eilandje in de Thyrreense Zee , tegenover Napels , waar het Egyptische Koningspaar de wittebroodsweken doorbrengt.

Het Algemeen Dagblad zet vandaag de publicaties over koning Faroek van Egypte voort met een verdediging door de koning van zijn persoonlijke vrijheid. Norman Price , de journalist , die koning Faroek van nabij heeft leren kennen , geeft een geheel ander beeld van deze veelbesproken vorst , dan men tot nu toe had van een man die nooit moeite heeft gedaan zich tegen laster te verdedigen en die zegt : men heeft een vijand van mij gemaakt , terwijl men mij zo gemakkelijk als vriend kon hebben.
bezoek brengen aan Engeland. Ik heb ook nog de honoraire rang van generaal van het Britse leger - de enige zelfs in de laatste halve eeuw. Ik ben daar trots op en hoop , dat het Engelse volk en het mijne in de toekomst hechter vrienden zullen worden in de gemeenschappelijke zaken.

COPYRIGHT ALGEMEEN DAGBLAD - KEMSLEY NEWSPAPERS LTD. NADRUK , OOK VAN GEDEELTEN , VERBODEN


