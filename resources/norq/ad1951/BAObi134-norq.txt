
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : Sneller lossen en laden

DEN HAAG. -

De vervoerscapaciteit van de schepen , waarover de wereld beschikt , zou met 25 tot 30 procent kunnen worden verhoogd , indien vertragingen in de havens zouden kunnen worden opgeheven. Dat is de mening van deskundigen van de organisatie voor Europese economische samenwerking.
De organisatie heeft daarom maatregelen aanbevolen om het in- en uitklaren , alsmede lossen en laden der schepen in de havens binnen hun grondgebied sneller te doen geschieden.
Tot de voornaamste oorzaken van een langzame behandeling der verschepingen kunnen worden gerekend de ontoereikendheid van de faciliteiten voor in- en uitklaring , alsmede de plaatselijke arbeidsvoorwaarden.
In sommige gevallen wordt de toestand verergerd door discriminerende praktijken , waarbij voorkeur wordt gegeven aan de nationale vlag.
Indien deze vertragingen kunnen worden opgeheven of verminderd door maatregelen in de deelnemende en niet-deelnemende landen , zal niet alleen de vervoerscapaciteit van 's werelds schepen automatisch worden verhoogd , maar het peil van de vervoerskosten zal dan een opmerkelijke verlaging tonen.


