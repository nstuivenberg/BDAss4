
SOURCE :

SECTION :

LENGTH :

BYLINE :

DATELINE : 28 september 1951

BODY :

HEADLINE : De roulette. Het Haagse Hof stelt bestuursleden buiten vervolging

Nieuwsdienst Algemeen Dagblad

DEN HAAG. -

Bestuursleden van zeven Haagse amusementsverenigingen , welke verenigingen in clubverband het roulettespel en baccarat organiseren , zijn in het begin van dit jaar door de politie geverbaliseerd.
Het Gerechtshof in Den Haag , dat een tussenvonnis van de Haagse Rechtbank , waartegen app√®l was aangetekend , behandelde , heeft na lange tijd beraad de bestuursleden buiten vervolging gesteld.
Bewezen moest worden , dat hier sprake was van overtreding van artikel 140 eerste lid van het Wetboek van Strafrecht , dat deelneming aan een vereniging , die het oogmerk heeft het plegen van misdrijven strafbaar stelt en wel een overtreding op grond van artikel 254 bis , dat o.m. betrekking heeft op het opzettelijk aanbieden of geven van gelegenheid tot hazardspel aan het publiek , onverschillig of het gebruik maken van die gelegenheid al dan niet van enige voorwaarde of van de inachtneming van enige vorm afhankelijk is gesteld.


