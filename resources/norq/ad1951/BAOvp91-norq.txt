
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Op vacantie in Zuid-Frankrijk. Piet Bruin gepakt. Franse politie ontdekte hem in de buurt van Marseille. Geschokte moeder barstte in tranen uit

Van onze verslaggever

PARIJS. -

Piet Bruin is gisterochtend in bijzijn van twee Nederlandse rechercheurs , de heren Posthuma en Wooning gearresteerd in La Ciotat , het aardige nog geen 1400 inwoners tellende plaatsje aan de C6te d'Azur , tussen Marseille en Toulon. Daar verbleef hij sedert een paar dagen in een jeugdherberg , te midden van dertig a veertig vacantiegangers , die daar geregeld pleisteren.
Hij vier er niet op. La Ciotat heeft slechts een paar hotels , waarvan het grootste veertig kamers heeft. Er is een mooi strand , de oude vissershaven is zeer bekend en recht tegenover de haven liggen belangrijke scheepswerven.
Van Amsterdam uit is Bruin op zijn gemak naar het Zuiden getrokken.
Onderweg verbleef hij steeds in jeugdherbergen en ook heeft hij bij boeren geslapen , een enkele maal ook in een van de vele hotelletjes langs de weg. Ook in Genève is hij een poosje geweest. Daarna is hij door Savoye en de Dauphinée naar de Provence getrokken.
Eind vorige week had de Amsterdamse politie van Nederlandse trekkers een aanwijzing ontvangen , dat hij in Ciotat was. Vrijdag vervoegden zich de beide rechercheurs bij Süreté Nationale te Parijs en zij vroegen medewerking om Bruin in La Ciotat te kunnen arresteren. Men verwees hen naar Marseille , en daar zit «le petit escroc» nu opgesloten en hij zal er nog wel enige dagen moeten wachten.
Bruin was in het bezit van zijn eigen pas , doch hij had ook een blijkbaar vervalst document bij zich om in een jeugdherberg te kunnen overnachten. Men neemt aan dat hij met de 113.000 gulden onderweg niet veel goede sier heeft gemaakt. Naar alle waarschijnlijkheid zal er van het geld , volgens de Franse politie , nog wel een en ander zijn overgebleven , temeer waar het verblijf in jeugdherbergen niet meer dan 100 a 150 francs per dag kost. Men neemt trouwens aan dat Bruin van Marseille naar Tanger of Marocco heeft willen gaan.
Men vraagt zich af hoe het komt dat de jongen zo lang onopgemerkt heeft kunnen blijven. Het is inderdaad zo , dat het bekende politiële zoekformulier met de oranje hoekjes en foto in ruime mate door Europa is verspreid. Er zijn er echter zoveel en bovendien hebben de Franse en Zwitserse politie , zo zij al zochten , naar de naam Bruin gezicht en die kwam in geen enkel overnachtingsregister voor. En wat het signalement betreft , zo zei mij een commissaris van de Franse politie : Er lopen zoveel van zulke jongetjes door Europa rond in vacantietijd , dat men er op elke land weg wel drie kan aanwijzen , die op het signalement lijken.
Tenslotte heeft zich bij dit geval-Bruin ook weer de soms wel zeer vreemde bezuinigingswoede van Buitenlandse Zaken gewroken. Nederland had aan de ambassade in Parijs een politie-attaché. Deze heeft in de afgelopen jaren gevallen als dit - en nog wel ernstigere ook - vaak snel en geruisloos opgelost. Hij is echter twee maanden geleden wegens reorganisatie , onder dankbetuiging voor de bewezen diensten , van zijn functie ontheven.


