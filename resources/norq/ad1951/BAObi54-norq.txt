
SOURCE :

SECTION :

LENGTH :

BYLINE :

DATELINE : 29 augustus 1951

BODY :

HEADLINE : Kosten van verbouwing Tweede Kamer stegen

DEN HAAG. -

De kosten van de verbouwing van de Tweede Kamer waren aanvankelijk geraamd op 430.000 gulden. In de loop van 1950 moesten echter aan de Rijksgebouwendienst credieten tot een totaal van 691.000 gulden worden verstrekt , omdat er wijzigingen in de plannen kwamen. Bestaande constructies vielen tegen ; de vloer van de vergaderzaal moest worden verlaagd , de aan- en afvoerkanalen van de verwarming werden vernieuwd , er kwam een gang van de grote vergaderzaal naar de kamer van de stenografen en de ministerstrap werd doorgetrokken van de eerste naar de tweede verdieping.
Met het oog op deze verhoogde kosten heeft de Regering nu een wetsontwerp tot wijziging van de begroting 1950 bij de Tweede Kamer ingediend.


