
SOURCE :

SECTION :

LENGTH :

BYLINE :

DATELINE : 27 september 1951

BODY :

HEADLINE : Ontevreden ouders klagen over school

Nieuwsdienst Algemeen Dagblad

AMSTERDAM -

Een aantal ouders van leerlingen van de A. H. Gerhardschool - een school voor moeilijk opvoedbare kinderen - heeft zich tot de gemeenteraad gewend met enkele ernstige grieven en klachten.
In hun adres zeggen de ouders , dat het personeel niet capabel is voor de zorg over hun kinderen , dat het niet in staat is gebleken het hoofd koel te houden en gemakkelijk in een verregaande staat van opwinding komt. Van enige leiding aan de school is volgens hen geen sprake.
Zij verzoeken de raad alle maatregelen te treffen , die nodig zijn om de opvoeding en het onderwijs aan deze school te waarborgen.
In het adres wordt verder gezegd , dat leerlingen worden geslagen en geknepen , dat dezen spijbelen zonder dat de ouders er van in kennis worden gesteld en dat sommige kinderen met andere dan paedagogische bedoelingen worden bevoordeeld.
Indertijd is er aan deze school een conflict met het hoofd gerezen. Het schoolhoofd is toen , na tussenkomst door de wethouder van onderwijs , overgeplaatst.



