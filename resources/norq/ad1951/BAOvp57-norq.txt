
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Vrijgeleide voor de Amerikanen

TOKIO. -

De Noordelijken hebben over radio-Peking bekend gemaakt , dat zij aan de verbindingsofficieren van generaal Ridgway vrijgeleide zullen geven op hun tocht naar Kaesong , aanstaande Zondag. Terwijl men in de hoofdkwartieren van beide partijen toebereidselen treft voor de eerste onderhandelingen over een wapenstilstand , die daar zullen worden gehouden , zijn er aan het Koreaanse front korte infanteriegevechten geleverd , onder andere ten Noordoosten van Kaesong.
Van de drie officieren , die het eerste contact met de vijand tot stand gaan brengen , zou er één een Zuidkoreaan zijn. Mecaniciens werken aan het startklaar maken van een grote Sikorsky helicopter , die het gezelschap zal vervoeren.
De Zuidkoreaanse regering schijnt zich enigszins gematigd te hebben na de onverzoenlijke critlek , welke president Syngman Rhee heeft doen horen , toen men begon te spreken over de mogelijkheid van een wapenstilstand langs de 38ste breedtegraad. Zijn woordvoerder heeft thans gezegd , dat Zuid-Korea niet per se tegen een wapenstilstand langs die afbakeningslijn is , doch niet accoord gaat met het «weder instellen van de 38ste breedtegraad als grens».


