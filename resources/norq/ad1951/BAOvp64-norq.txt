
SOURCE :

SECTION :

LENGTH :

BYLINE :

DATELINE : 6 juli 1951

BODY :

HEADLINE : Tank tuimelt van brug. Twee militairen gedood , vier anderen gewond

Van onze verslaggever.
WILLEMSTAD. - Toen gisteravond om half zes de L 404, de laatste van de drie Engelse landingsvaartuigen van Willemstad afvoer , waarmee 's ochtends Nederlandse legeronderdelen voor een oefening waren aangevoerd , hing de vlag op het schip halfstok. Ook in het oude stadje was de zonnige sfeer getemperd door de tientallen vlaggen , die halfstok waren gehesen uit medeleven met het ongeluk , dat aan twee jonge militairen het leven had gekost , toen tijdens de oefening een tank omgekeerd in een diepe sloot tuimelde. Vier andere militairen werden daarbij gewond.
Aan het Hollands Diep bij de lichttoren van Willemstad zetten gistermorgen drie Engelse landingsvaartuigen een eskadron tanks van het regiment Prins Alexander uit Amersfoort , een compagnie van het korps commandotroepen uit Roosendaal en een onderdeel van de Engelse marine aan de wal. Negentien zware tanks werden ontscheept.
Bij deze geslaagde landingsoefening behoorde de denkbeeldige verovering van de in de buurt gelegen forten Bovensluit en De Heil. De oefeningen werden bijgewoond door generaal Hasselman , de chef van de generale staf , generaal Opsomer , de commandant strijdkrachten te velde en door enige Engelse officieren.
Het grootste gedeelte van de oefening was achter de rug , toen omstreeks half tien een 35 ton wegende Sherman-tank op een smalle weg nabij de Oostdijk reed , op weg naar het fort Bovensluis.
Bij het passeren van een smalle brug sloeg de tank om en kwam in een circa 2 1/2 meter diepe , modderige sloot terecht. In de tank zaten zes militairen , er bovenop nog vier leden van de commandotroepen. Bij de val werd de wachtmeester F. H. J. RÃ¶ss. uit Rhenen , uit de commandokoepel geslingerd.
Evenals de commando A. Zurink uit Den Haag , die op de tank meereed , kwam hij onder het voertuig terecht.
Beiden waren terstond dood.
Gewond werden de huzaar Huizinga , uit Hengelo , v. h. reg. Prins Alexander , de 21-jarige C. Krints , uit Rotterdam , en de 20-jarige C. J. Schoonen , uit Roosendaal , beiden van de commandotroepen , en de wachtmeester H. G. M. van Hooff uit Naarden , van het regiment Prins Alexander.
De drie andere militairen , die in de tank zaten en de drie , die meereden , kwamen met de schrik vrij. Voor de inzittenden zijn het benauwde ogenblikken geweest , omdat het nog geruime tijd duurde , voordat de gekantelde tank enigszins kon worden gelicht. De eerste hulp werd verleend door drie militaire artsen en dokter Beuning uit Fijnar t , terwijl ook medewerking werd verleend door het Rode Kruis te Willemstad.
Met behulp van grote takelwagens is men de gehele dag bezig geweest om de tank uit de sloot te trekken. Met dit zware karwei - enkele staaldraden begaven het - was men gisteravond nog niet gereed.


