
SOURCE :

SECTION :

LENGTH :

BYLINE :

DATELINE : 3 juli 1951

BODY :

HEADLINE : Tamara is bang voor telefoon

DEN HAAG -

De danseres Tamara Toumanova , die uit Italië in ons land is aangekomen , loopt liever twee kilometer om een boodschap te doen dan de telefoonhoorn van het toestel te nemen. En aan brievenschrijven heeft zij een hekel.
- Ik leef voor de dans , zegt deze rankvoetige , donkerogige schoonheid , en wanneer ik werk , dan leef ik.
Aan leven heeft zij dan geen gebrek want na haar optreden in ons land gaat zij naar Parijs , drie weken , o.a. om in de Opéra Phèdre ten tonele te brengen.
Na Parijs staat Zuid-Amerika op haar programma met voorstellingen in Rio de Janeiro , Montevideo. En van het Zuiden weer naar het Noorden : Kopenhagen , Stockholm en dan weer naar Parijs. Ik heb het zo druk , dat ik geen tijd heb om iets nieuws te maken , verzucht Tamara.
De klassieke dans is voor haar alles en daarom heet het balletprogramma dat zij te Amsterdam en Scheveningen zal brengen , ook Hommage a la danse classique. Tamara is graag in Nederland.
De mensen leggen hier een grote bewondering voor de danskunst aan de dag , zegt zij. Men is zo stil onder de voorstelling , dat ik de harten kan horen kloppen.



