
SOURCE :

SECTION :

LENGTH :

BYLINE :

DATELINE : 24 september 1951

BODY :

HEADLINE : NAC beter dan BW en beide vlug en sportief

DEN BOSCH. -

Hier stonden twee goed geoefende en technisch bekwame ploegen tegenover elkaar , die een vlug , soms hard , maar bovenal sportieve : wedstrijd speelden , en waarin de beste heeft gewonnen. De duels , die tussen Krijgh en Langenberg enerzijds , Quaedvliet en Verlind-Beenhakkers anderzijds werden gevoerd , waren fraai en technisch spannend.
De ruststand van 1-1 was wel in overeenstemming met het spelbeeld , maar toen in de tweede helft N.A.C. een voorsprong verwierf en B.V.V. daarna een fel offensief opende , was de Bredase verdediging in zulk een keurige vorm , dat het duo Quaedvliet-Stempher weinig vermocht in te brengen tegen de snel ingrijpende defensie.
Na een zenuwachtig begin kwam B.V.
V. in de aanval en reeds na vijf minuten gaf Quaedvliet zijn club de leiding toen hij na een vrije trap , door Huybregts genomen , Kools geen schijn van kans gaf.
Doch nauwelijks enkele minuten later was de stand weer gelijk ; N.A.C. liep namelijk na dit doelpunt hard van stapel , drukte de verdediging van B.V.V. ineen en toen Graumans ( een aanwinst voor N.A.C. deze ex-Baronie-speler ) even een gaatje zag , omspeelde hij v. d. Sluis en wist via Saris' handen te scoren ( 1-1 ) .
Daarna ontwikkelde zich een fraaie strijd , waarin beide partijen zich kansen schiepen , maar waarin de verdedigingen de baas bleven over de voorhoeden. Ook in het begin van de tweede helft wogen de partijen goed tegen elkaar op. totdat na een kwartier Graumans opnieuw een kans kreeg ; hij scoorde op gelijke wijze als voor de rust ( 1-2 ) . Daarna is B.V.V.
overwegend aan het woord geweest , doch de verdediging van N.A.C. met Michielsen , Verlind en Lussenberg als uitblinkers , gaven niet de minste kans aan de soms wel wat erg treuzelende Bossche aanvallers , van wie Van Overbeek een off-day had. Daarbij was de buitenspelval een oud en beproefd hulpmiddel- Remmers en Schrover zorgden aan de overzijde , dat de aanval van N.A.C. niet gevaarlijk kon worden. Tegen het einde zette B.V.V. de aanval nog eens door , doch het baatte niet. Het werd de eerste nederlaag van B.V.V. in dit seizoen.

QUICK-FEYENOORD 2-2. Quick en Feyenoord hebben elkaar enthousiast bestreden in een wedstrijd , welke het aanzien volkomen waard was. De opneming van Meyer en Kruitbos geducht versterkt. Als stopper probeerden de gastheren de oudback Moolhuyzen , welk experiment verrassend goed lukte Feyenoord beheerste het middenveld.
Maar de Rotterdammers combineerden te veel in de breedte. Quick nam de leiding door de kleine linksbuiten Van Leth 5 minuten na het begin. 1-0.
Feyenoord antwoordde twee minuten later met een doelpunt van v. de Velden ( 1-1 ) . Het werd een open strijd met wisselende kansen , waarbij Quick's open spel grote gevaren opleverde voor Feyenoord , vooral toen de Rotterdammers hun doelman v. d. Bijl wegens een verwonding moesten missen , Visser verving hem. Na de rust bleef het spannen , maar geen van beide verdedigingen wist te capituleren. Twee minuten voor het einde doelpuntte Kruitbos nog voor Quick bij een ongevaarlijk uitziende aanval. Maar de hevige repliek van Feyenoord's voorhoede leverde een paar seconden voor tijd nog net de gelijkmaker op door Van Kilsdonk.

RBC-DHC ( 2-1 ) . Een schrale vertoning , waarin RBC het meest in de aanval was , maar waarin de Roosendaalse voorhoede alle stootkracht miste ; het bleef bij show en slecht schieten. DHC maakte er evenmin wat van , doch zijn voorhoede was voor de rust iets minder ongevaarlijk dan die van RBC. Dat Dijkman na 23 minuten de leiding nam voor zijn club , was dan ook heel begrijpelijk ; vijf minuten voor de rust maakte Voets , die reeds na vijf minuten voor Bruyning was ingevallen , gelijk. Ruim een kwartier na de thee scoorde dezelfde speler 2-1 en tot het eind toe bleef het verder onder het oog van Lotsy een slappe wedstrijd.

SVV-Willem II ( 2-3 ) . Op een wel zeer onfortuinlijke wijze hebben de Schiedammers ditmaal een nederlaag moeten incasseren , daar linkshalf Buijtenhek , nadat er twintig minuten in de tweede helft was gespeeld en de stand 2-0 in het voordeel van SVV was , het ongeluk had zijn been te breken. Het moreel der thuisclub bleek niet sterk genoeg om deze tegenslag op te vangen en in de resterende speeltijd zagen de Willem IIÂ«-ers kans op gelukkige wijze hun achterstand in een voorsprong om te zetten. Voor de rust had SVV het beste van het spel gehad en dit resulteerde in een doelpunt van Schrumpf.
Ook na de hervatting was het spel van de rood-groenen beter dan van de gasten en toen Van Pelt na een prachtige soloren de bal voor de tweede maal achter doelman Botermans deponeerde , leek de overwinning voor het grijpen. Het reeds vermelde incident brak de Schiedamse tegenstand en De Bruyckere-v. Loon en Becx zorgden voor de Tilburgse overwinning.

SITTARDIA-A.D.O. ( 6-0 ) . Voor de rust was het een goede en prettige en sportieve strijd , waarin beide partijen weinig voor elkaar onder deden. Na twintig minuten bleek , dat de verdediging van A.D.O. haar dag niet had , want toen werd Ritzen bij een doorbraak vrij spel gelaten en het was 1-0. Nog voor de rust bracht Engelen de stand op 2-0.
Reeds in de eerste minuut na de hervatting maakte Ehlen er 3-0 van , toen een van de achter spelers terugspeelde op doelman Vrijhof en Ehlen eerder bij de bal was. Daarna zakte het spel van A.D.O. geheel ineen. Ritzen en Engelen vergrootten de voorsprong tot 5-0 en vijf minuten voor het einde maakte Ehlen uit een strafschop het halve dozijn vol.

M.V.V.-BLEIJERHEIDE ( 1-1 ) . Wederom een dicht bezet veld , maar overigens een slechte wedstrijd , waarin Bleijerheide in het begin in de meerderheid bleef en M.V.V. naar haar vorm liep te zoeken. Na vijf minuten doelpuntte Bleijerheide toen de , overigens uitstekende , doelman Essers een bal verkeerd beoordeelde en de toegeschoten Janssen van de rechtervleugel af ineens schoorde ( 0-1 ) . Bleijerheide bleef de toon aangeven , doch tegen de rust moest het alle zeilen bijzetten om doelpunten te voorkomen , daar M.V.V. er in kwam. Na de rust drong M.V.V. sterk naar voren. Tal van schoten kreeg doelman Vrijhof te verwerken. Hij bezweek pas na 22 minuten voor een bal van Verdonkschot , die het leer van van Ravenstein toegespeeld kreeg. Kort voor het einde ontging aan M.V.V. een strafschop , waartegen het protesteerde. Van Ravestein schoot na afloop van de wedstrijd de bal evenwel naast.

JULIANA-EINDHOVEN. ( 4-2 ) . Een aantrekkelijke wedstrijd , waarin niet de sterkste maar wel de gelukkigste heeft gewonnen. Doordat Van Melis voor de rust goed werd geschaduwd , was de Eindhovense voorhoede van haar stormram beroofd. Na 20 minuten loste Kools van dertig meter een hard schot , dat doelman Van Gemert te machtig was. Ofschoon Eindhoven een beter spel ontwikkelde , duurde het tot de 38ste minuut voordat Louwers gelijk kon maken. Maar vier minuten later hernam Juliana de leiding toen Van Diessen een pas van Adang gebruikte. Na 22 minuten in de tweede helft glipte Van Melis langs zijn verdediger en het was wederom gelijk ( 2-2 ) . Uit een schermutseling kort voor het einde hergaf Cahlen aan Juliana de leiding en vlak voor het eindsignaal stelde Van Diessen de zege veilig.



