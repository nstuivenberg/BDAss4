
SOURCE :

SECTION :

LENGTH :

BYLINE :

DATELINE : 30 augustus 1951

BODY :

HEADLINE : Italië's mankracht

WASHINGTON. -

De Sovjet-Unie is niet in staat , door een veto de eventuele herziening van het Italiaanse vredesverdrag onmogelijk te maken , zei minister Acheson gisteren. De Italiaanse wensen - grotendeels betrekking hebbende op een uitgebreidere bewapening - zullen worden besproken op de conferentie van de ministers van buitenlandse zaken van Amerika , Engeland en Frankrijk , welke op 10 September te Washington zal beginnen.
Volgens de tekst van het Italiaanse vredesverdrag mag Italië maximaal 200.000 man onder de wapenen hebben.
Italië wenst vergroting van dat aantal , opdat het in grotere mate zal kunnen bijdragen tot de Atlantische verdediging.
De Verenigde Staten hopen , zei Dean Acheson , dat Italië en Zuidslavië zullen proberen aan de conferentietafel hun geschil over Triest te beslechten.


