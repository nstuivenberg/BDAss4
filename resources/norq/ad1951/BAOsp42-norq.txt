
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Rapport over de dood van Remie. Ernstige beschuldigingen aan ringarts en manager

AMSTERDAM -

De 26-jarige lichtgewicht bokser Jan Remie , die op 25 Juni van het vorige jaar door Jan Nicolaas te Rotterdam in een gevecht om de nationale titel knock-out werd geslagen en de volgende dag in het Westerziekenhuis te Rotterdam overleed , was - zoals uit de sectie is gebleken - reeds vijf maanden een ziek man.
Hij had in een gevecht met Ben Miloud in Parijs op 31 Januari van dat jaar een ernstige hoofdblessure opgelopen , die zich manifesteerde in het trekken met zijn rechterbeen , het slechter worden van zijn ogen , in hoofdpijn en in rugpijn boven het stuitbeen. Hij was niet fit om te trainen , zeker niet fit om te boksen en hij had wekenlang rust moeten houden. Niet alleen hijzelf , maar ook vele anderen waren op de hoogte van zijn twijfelachtige gezondheidstoestand.
Dat Remie desondanks de formele toestemming om in de ring te.
verschijnen van het bondsbestuur van de Nederlandse boksbond heeft gekregen , dat de ringarts J. Thoolen de zieke bokser zowel op 9 Mei ( voor de training ) als op 25 Juni ( voor het noodlottige gevecht ) heeft goedgekeurd , en dat aldus Remie de wedstrijd met inachtneming van practisch alle uiterlijk vereiste formaliteiten begon , is te wijten «aan een aaneengesloten reeks van oorzaken».
Aldus luidt een der belangrijkste conclusies uit een rapport , dat na een diepgaand onderzoek in deze droeve geschiedenis is uitgebracht door een daartoe speciaal geformeerde commissie.
Zeer ernstige beschuldigingen worden in dit rapport gericht aan het adres van Remie's eigen manager en trainer , P. W.
J. Gerdingh uit Breda die de commissie «zonder aarzeling in hoge mate aansprakelijk stelt voor de dood van zijn pupil» , omdat hij de slechte gezondheidstoestand van Remie volkomen heeft genegeerd.
Ernstige critiek wordt verder geuit aan het adres van de ringarts J. Thoolen , die tegenover de commissie enerzijds verklaard heeft niets te hebben geweten van Remie's zwakke gezondheid na diens gevecht in Parijs , noch van het feit , dat Remie ter observatie nadien in een ziekenhuis te Breda was opgenomen , hoewel de sportpers hierover uitvoerige berichten had gepubliceerd , en anderzijds volhoudt , dat hij zowel op 9 Mei als op 25 Juni bij de keuring Remie en diens trainer Gerdingh uitdrukkelijk heeft gevraagd «of Remie in een ziekenhuis had gelegen».
Afgezien van deze tekortkomingen van Gerdingh en Thoolen gelooft de commissie , dat Remie zelf een «gebrekkig in zicht in zijn lichamelijk zeer ongunstige conditie» heeft gehad , dat hij «stug , eigenwijs en onplooibaar» was en dat «zijn jeugdig enthousiasme en zijn ambities om zijn kunnen in het openbaar te tonen» hem er toe hebben gebracht :
1 ) zich te onttrekken aan de in het ziekenhuis aangevangen medische behandeling ;
2 ) het in de wind slaan van de door de geneesheer dr. De Ruyter in het ziekenhuis nadien gegeven advies tot het houden van zes weken volkomen rust en 3 ) het zich niet ter keuring melden bij de medische adviseur der N.B.B. , dr.
Posthuma.
Zachtere critiek wordt geuit op het bondsbureau op de technische leider Bergström en op de huisarts van Remie , dr. J. Phaf te Breda , welke laatste in Februari 1950 Remie een drankje voor griep gaf , toen deze zich tot hem wendde met klachten over hoofdpijn , rugpijn en koorts. Later raadpleegde deze arts echter een neuroloog , die opname in het ziekenhuis ter observatie voorschreef.
De critiek op het bondsbureau bestaat hieruit , dat er volgens de commissie gebrek aan samenwerking is geweest en onvoldoende uitwisseling van gegevens tussen bondsbureau en ringarts , tussen bondsbureau en medisch adviseur , dr.
Posthuma , tussen technisch leider en medisch adviseur en tenslotte tussen technisch leider en ringarts.


