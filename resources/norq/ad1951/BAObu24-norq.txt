
SOURCE :

SECTION :

LENGTH :

BYLINE :

DATELINE : 28 augustus 1951

BODY :

HEADLINE : Twee geleerden in grot verdwenen

ABERCRAVE ( Wales ) . -

Met man en macht wordt gezocht naar twee geleerden , die Zaterdag in de grote Ogoff Ffyddu-grot in Wales zijn afgedaald en nog niet zijn teruggekeerd. Men vreest , dat de beide mannen door plotseling stijgen van de onderaardse rivier Byfyre , die door de grot loopt , zijn verrast. Het is niet geheel uitgesloten , dat zich nog vier mensen in de grot bevinden.
De vermisten zijn Lewis Railton , een veertigjarige bodemkundige , en de dertigjarige William Little. Zij zijn lid van de Birmingham Cave en Crag Society.
Zaterdagochtend om 10 uur waren zij in de grot afgedaald. Mevrouw Railton bleef in de buurt op hun terugkeer wachten. Kort nadat Railton en Little de grot waren binnengegaan , vroegen vier jonge mannen , waar zij de sleutel konden krijgen van de deur , die toegang geeft tot de grot. Mevrouw Railton antwoordde , dat de deur al open was.


