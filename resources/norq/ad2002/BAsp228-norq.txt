DOCUMENT : 228 of 254

PAPER : Algemeen Dagblad

DATE : February 4, 2002


SECTION : Sport ; Pg. 18

LENGTH : 192 words

BODY :

HEADLINE : Bayern ouderwets ; DUITSLAND

De laatste zeven duels in de Bundesliga waren een hele forse kwelling voor Bayern Munchen.
Niet eenmaal werd er gewonnen en zo'n lange serie zonder euforie is uiterst ongewoon voor de trotse Beierse formatie. Maar gisteravond tegen de «virtuele» koploper Bayern Leverkusen beet de titelverdediger op ouderwetse wijze van zich af. Bayern won met 2-0 ( treffers van Elber en Effenberg , strafschop ) . De overtuigende wijze waarop dat gebeurde gaf aan dat Bayern prolongatie van de titel nog altijd niet uit het hoofd heeft gezet , ondanks de opgelopen achterstand. Met 43 punten voert Borussia Dortmund , dat tegen VfL Wolfsburg niet verder kwam dan 1-1, de ranglijst aan. Kaiserslautern bleef dankzij een 1-0-overwinning op FC Koln derde. Werder Bremen verloor de aansluiting met de top. Het team verloor in eigen stadion met 1-2 van VfB Stuttgart.
Schalke 04 was met 2-0 te sterk voor Borussia Monchengladbach.
Bij de loting voor de halve finale van het toernooi om de Duitse voetbalbeker is Schalke 04 zaterdagavond gekoppeld aan Bayern Munchen. Leverkusen treft 1.FC Koln. De wedstrijden worden begin maart gespeeld.

TAIL :
Voetbal ; Sport

