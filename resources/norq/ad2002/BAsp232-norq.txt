DOCUMENT : 232 of 254

PAPER : Algemeen Dagblad

DATE : February 4, 2002


SECTION : Sport ; Pg. 19

LENGTH : 120 words

DATELINE : Salt Lake City

BODY :

HEADLINE : Geen Afghaan in Salt Lake

Op geen enkele wijze zal Afghanistan betrokken zijn bij de Olympische Winterspelen. Geruchten deden de ronde dat wellicht een afgevaardigde zou komen uit Afghanistan. Directeur Francois Carrard van het IOC ontkent dit.
«Enkele jaren geleden hebben wij het Olympisch comite van Afghanistan geschorst. Sindsdien is de organisatie in haar geheel verdwenen. Ook de laatste maanden heeft niemand iets opgezet.»
Het IOC zal geen speciaal gebaar naar het land maken. «Wij zijn geen politieke organisatie» , verklaarde Carrard. «Een land is welkom als zijn regering door de internationale gemeenschap wordt erkend. Wel zullen er nu mensen moeten komen die op het sportieve vlak initiatieven gaan nemen.»

TAIL :
Sport

