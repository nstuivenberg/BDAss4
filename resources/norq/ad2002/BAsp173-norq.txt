DOCUMENT : 173 of 254

PAPER : Algemeen Dagblad

DATE : February 5, 2002


SECTION : Sport ; Pg. 18

LENGTH : 142 words

DATELINE : Roosendaal

BODY :

HEADLINE : Dekker volgt Maaskant op bij RBC

De 56-jarige Chris Dekker wordt met ingang van volgend seizoen de nieuwe hoofdtrainer van RBC Roosendaal. De uit Zaanstad afkomstige Dekker volgt Robert Maaskant op die naar Go Ahead Eagles vertrekt. Als assistent is de 45-jarige Koos Waslander aangesteld. Het duo tekende een overeenkomst voor twee jaar. Dekker fungeerde van 1987 tot 1991 als hoofd opleidingen bij Fortuna Sittard. Vervolgens werkte hij als hoofdtrainer bij Fortuna Sittard , Eindhoven , Al Jazera Sport uit de Verenigde Arabische Emiraten en FC Den Bosch.
In 1996 vertrok hij naar Feyenoord waar hij de functie van hoofd jeugdopleiding en trainer van het tweede elftal bekleedde. In 1999 vertrok hij bij de Rotterdammers. Rob Meppelink , tot voor kort manager voetbalopleiding bij RBC , is met onmiddellijke ingang aangesteld als manager voetbalzaken.

TAIL :
Voetbal ; Sport

