DOCUMENT : 34 of 59

PAPER : Algemeen Dagblad

DATE : February 6, 2002


BYLINE : DOOR AB ZAGT

SECTION : Cultuur & Media ; Pg. 13

LENGTH : 725 words

DATELINE : Berlijn

BODY :

HEADLINE : Vele verknipte families ; Berlinale brengt Hildegard Knef ode

Oscar-favoriet Russell Crowe is een van de vele sterren die aanwezig zijn op de 52ste Internationale Filmfestspiele van Berlijn , die vanavond beginnen. De vorige week overleden Hildegard Knef wordt met een speciaal programma herdacht. Een van de festivalthema's : verknipte families.
Een familie die uit louter genieen bestaat. Is dat een zegen of een vloek ? Gezien de verstoorde verhoudingen ten huize van de Tenenbaums lijkt het laatste het geval. Vader leeft al jaren in een hotel. Zijn geadopteerde dochter , die een briljant toneelschrijfster is , komt de badkamer nauwelijks uit. Haar broer , een tennisfenomeen , cruist al een eeuwigheid met zijn luxueuze prive-jacht over de wereldzeeen en wil zijn familie niet meer zien. Dan is er nog een andere zoon , een financieel expert , die een fobie voor ongelukken heeft sinds zijn vrouw om het leven is gekomen.
Van alles is er fout gegaan bij de Tenenbaums , de hoofdpersonen in de bizarre filmkomedie The Royal Tenenbaums van de Amerikaanse regisseur Wes Anderson die tijdens de Berlinale zijn Europese premiere krijgt. Met een imposante rolbezetting ( Gene Hackman , Anjelica Huston , Bill Murray , Danny Glover , Gwyneth Paltrow en Ben Stiller ) lijkt de film van Anderson op voorhand een van de grote favorieten voor de Gouden Beer te zijn. Groot probleem voor de festivalleiding is om Anderson ( maker van de schoolkomedie Rushmore ) naar Berlijn te krijgen. Voor zijn chronische vliegangst moet een oplossing worden gevonden. Bij zijn vorige bezoek aan Europa nam hij de boot.
Kan het nog gekker dan bij de Tenenbaums ? Ja. Het Franse regietalent FranCois Ozon stelt in Berlijn 8 femmes voor , waarin een familiebijeenkomst op het Franse platteland gigantisch uit de hand loopt. De enige man in het huis blijkt te zijn vermoord. Al zijn nabestaanden en personeel , uitsluitend vrouwen , zijn verdacht. In dit Agatha Christie-achtige verhaal volgt het ene na het andere familiegeheim zich in hoog tempo op. Ook Ozon had de beschikking over een indrukwekkende cast. Bijna alle topactrices van Frankrijk werken mee : onder wie Catherine Deneuve , Fanny Ardant , Isabelle Huppert en Emmanuelle Beart.
Kevin Spacey kampt in zijn nieuwe film , The Shipping News , eveneens met een familieverleden. Na de dood van zijn overspelige vrouw ( Cate Blanchett ) laat hij zich overhalen om naar de geboortegrond van zijn familie te gaan , een afgelegen oord in Newfoundland. Al snel blijkt dat hij door het beruchte verleden van zijn voorvaderen schok na schok te verwerken krijgt. Incest , piraterij en lugubere moorden drukken hem keihard met de neus op de feiten.
In A Beautiful Mind bewijst Russell Crowe zijn verbazingwekkende veelzijdigheid als acteur. De Oscarwinnaar speelt de geniale wiskundige John Forbes Nash jr. Hij is een contactgestoord genie dat lijdt aan schizofrenie , wat een verlammende invloed heeft op zijn gezinsleven. Crowe speelt deze rol zo overtuigend - hoewel hij goed naar Dustin Hoffman in Rain Man heeft gekeken - dat hij de favoriet is voor zijn tweede Oscar op rij. Ook in Berlijn behoort hij tot de kanshebbers , hoewel de jury's op de Berlinale vaak de neiging hebben om de voorkeur te geven aan wat minder toegankelijke films , zoals vorig jaar bleek toen het omstreden Intimacy van Patrice Chereau twee hoofdprijzen kreeg.
Nederland speelt in Berlijn nauwelijks een rol. Traditiegetrouw werd geen enkele film tot het hoofdprogramma toegelaten. Wel krijgt Minoes de eer om het gerenommeerde kinderprogramma van het festival te openen. In het onderdeel korte films wordt het tien minuten durende Exit van Simone van Dusseldorp voorgesteld.
Het overlijden van de legendarische Berlijnse actrice en zangeres Hildegard Knef is voor de festivalleiding aanleiding om een extra programma samen te stellen met haar beste films en de documentaire That's a woman and a half - Hildegard Knef.
Als reden voor dit eerbetoon geeft festivaldirecteur Dieter Kosslick : «Zij was een van de veelzijdigste actrices die Duitsland heeft gekend. Zij hield van variatie en provocaties. Om haar te herkennen hoefde je haar niet eens te zien , haar karakteristieke stem was voldoende. Zij was een echte ster en een echte Berlijnse.»
De Tenenbaum-familie met onder anderen : Gwyneth Paltrow , Gene Hackman , Ben Stiller en Anjelica Huston. Foto BuenaVista

TAIL :
Film ; Kunst en Cultuur ; Kunst

