DOCUMENT : 142 of 158

PAPER : Algemeen Dagblad

DATE : February 4, 2002


BYLINE : VAN ONZE POLITIEKE REDACTIE

SECTION : Binnenland ; Pg. 9

LENGTH : 142 words

DATELINE : Den Haag

BODY :

HEADLINE : Nieuwkomers zakken op lijst van D66

De leden van D66 hebben de nieuwelingen op de kandidatenlijst voor de Kamerverkiezingen een lagere plaats gegeven. Zittende Kamerleden zoals vice-fractievoorzitter Bakker en onderwijs-expert Lambrechts zijn enkele plekken gestegen.
De lijst wordt vandaag officieel bekend gemaakt. Op de eerste plaats staat fractievoorzitter De Graaf. Hij wordt gevolgd door minister Van Boxtel ( Grote Stedenbeleid ) . Justitie-specialist Dittrich heeft financieel woordvoerder Giskes van de derde plaats verdrongen , waardoor de top drie van de lijst nu volledig uit mannen bestaat. Bakker stijgt met steun van de leden van zes naar vijf , Lambrechts van acht naar zes. De partij staat in de laatste peiling op zes zetels.

TAIL :
Politieke partijen ; Verkiezingen ; Recht ; Politiek en Staat ; Staatsrecht ; Gemeenten ; Binnenlandse Politiek ; Lokale Politiek

