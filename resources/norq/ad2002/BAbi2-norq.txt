DOCUMENT : 2 of 158

PAPER : Algemeen Dagblad

DATE : February 9, 2002


BYLINE : VAN ONZE POLITIEKE REDACTIE

SECTION : Binnenland ; Pg. 3

LENGTH : 169 words

DATELINE : Den Haag

BODY :

HEADLINE : Kok noemt weigering vlag te dragen «genant»

Premier Kok vindt het «genant» dat het ene na het andere lid van de Nederlandse schaatsploeg weigerde de nationale driekleur te dragen bij de opening van de Olypmische Spelen.
«Het is een eer de vlag te mogen dragen. Daar moet je nooit je neus voor ophalen. Ze zouden ervoor in de rij moeten staan» , zei Kok gisteravond in het wekelijkse tv-gesprek met de minister-president.
Ondanks het gedrag van de schaatsers moet het eventueel binnenhalen van medailles straks gewoon worden gevierd : «Dat is een individuele topprestatie die mag worden gewaardeerd.»
Kok toonde wel begrip voor het bezwaar dat de vlaggendrager urenlang in de kou moet staan. «Er zijn grote belangen in het spel. De schaatsers staan onder grote spanning. Ze worden afgerekend tot op een honderdste van een seconde of ze goud of zilver krijgen. Ze moeten optimaal presteren en kunnen geen briesje tegenwind gebruiken.» Daarom vindt hij dat het IOC voor de ceremonie een andere vorm moet bedenken.

TAIL :
Sport ; Politiek en staat

