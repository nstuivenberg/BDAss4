DOCUMENT : 142 of 254

PAPER : Algemeen Dagblad

DATE : February 6, 2002


BYLINE : DOOR PAUL VAN DEN BOSCH

SECTION : Sport ; Pg. 18

LENGTH : 639 words

DATELINE : Salt Lake City

BODY :

HEADLINE : Amerika mikt op 20 plakken ; Organiserende land altijd in het voordeel op Olympische Winterspelen

Wat zou het leven zijn zonder optimisme ? Nooit haalde de Amerikaanse ploeg meer dan 13 medailles op een Winterspelen. Maar voor Salt Lake City , waar het vuur vrijdagnacht ( Nederlandse tijd ) wordt ontstoken in het Rice-Eccles-stadion , laat het organiserende land alle bescheidenheid varen. Twintig medailles - voor minder doen de Amerikanen het niet in de sneeuw en op het ijs van Utah. «Als het er 19 worden , zal ik teleurgesteld zijn» , liet interim-directeur Blackmum van het nationaal Olympisch comite zich al ontvallen.
De geschiedenis is op de hand van de Verenigde Staten , voor de vierde maal organisator van het vierjaarlijkse winterevenement. Het is traditie dat een gastland binnen de eigen grenzen meer medailles oogst dan vier jaar daarvoor op vreemde bodem. De gemiddelde winst bedraagt zelfs meer dan vier plakken , een vooruitgang die niet alleen is terug te voeren op het enthousiasme en de steun van het publiek.
Organiserende landen investeren in de periode voor de Spelen in de regel veel meer geld in atleten en hun voorbereiding. Het nationale prestige staat nog nadrukkelijker dan anders op het spel. Daarnaast wordt het aantal disciplines en onderdelen daarvan met elke editie groter en groter - en daarmee de kans op medailles.
In het Japanse Nagano , vier jaar geleden , behaalde de Amerikaanse afvaardiging 13 plakken waarvan zes met een gouden gloed. Ter vergelijking : de Nederlandse equipe , veel kleiner in omvang , landde in 1998 met 11 medailles ( vijf keer goud ) in de handbagage op Schiphol.
Dat de Verenigde Staten de lat nu op 20 leggen , lijkt wel heel voortvarend , maar de voortekenen zijn goed :
- Kwestie van kansberekening : het gastland komt met de grootste afvaardiging ooit : 212 vrouwen en mannen.
- Er zijn een eerder afgedankte discipline ( skeleton ) en een nieuw onderdeel ( bobsleeen bij de vrouwen ) aan het programma toegevoegd , waarop de Amerikanen sterke troeven aan de start brengen.
- De toeschouwers uit eigen land zullen hun sporters waarschijnlijk nog hartstochtelijker toejuichen dan ze voor de terreuraanslagen van 11 september gedaan zouden hebben.
- In jurysporten als kunstrijden en freestyle skien kan het thuisvoordeel het verschil uitmaken tussen goud en zilver. Durven de juryleden bijvoorbeeld de Amerikaanse ijsheldin Michelle Kwan de enige medaille te ontzeggen die nog niet op haar erelijst staat ?
- Veel Amerikaanse sporters hebben zich geruime tijd op de Olympische locaties kunnen voorbereiden.
Die laatste factor is heel belangrijk. Zo'n 20 procent van alle SLC-gangers uit de VS heeft zich de afgelopen jaren in de buurt van Salt Lake City gevestigd. De meesten wonen in Park City , het wintersportgebied ten oosten van de stad. Ze sloegen er een dubbelslag : dicht bij de Olympische arena's en op 2250 meter hoogte is het gebied meteen geschikt voor hoogtestages.
De Amerikaanse schaatsploeg heeft de afgelopen seizoenen bijvoorbeeld zo vaak op de Olympic Oval in de buitenwijk Kearns kunnen trainen dat Nederlanders , Noren en Duitsers daarop jaloers kunnen zijn.
De troef op de 1500 meter , Derek Parra , zei gisteren , bij de presentatie van de USA-schaatsploeg , dat juist die voorbereiding tot grote Olympische successen kan leiden. Hij en zijn teamgenoten hebben het gevoel dat ze , in alle Olympische stress , toch thuis zijn. Ze kunnen zelfs het atletendorp ontlopen en in hun eigen bed slapen.
Het leven in Park City bevalt Parra , een 31-jarige Latino , zo dat hij er de zon in Californie voor opgaf. En het contact met zijn vrouw en pas twee maanden oude dochter Mia Elizabeth werd voor even minimaal. Alles voor goud , alles voor het vaderland op weg naar 20 huldigingen op Medals Plaza.
Medals Plaza heet het podium waarop de Amerikanen een recordaantal medaillewinnaars uit eigen land verwachten te zien. FOTO AP

