DOCUMENT : 6 of 254

PAPER : Algemeen Dagblad

DATE : February 9, 2002


BYLINE : LEON DE KORT

SECTION : Sport ; Pg. 31

LENGTH : 230 words

BODY :

HEADLINE : Bedenktijd

Micky is een soort langebaanschaatsster. Ze rijdt de hele dag rondjes. Met dezelfde griezelige regelmaat waarmee Gianni Romme vier jaar terug in Nagano goud op de 10 kilometer veroverde. Maar het is uitgesloten dat Micky straks ook met zo'n stuk eremetaal naar huis terugkeert. «No problem» , zegt ze , «ik doe het alleen voor het geld. En om na te denken over m'n leven.» Want Mickey , zo bekent ze al snel , zit in een dip. Precies zoals Romme , eerder dit seizoen. Die was plotseling niet meer het roofdier dat geen prooi liet ontsnappen. Micky , van Las Vegas , is ook zoekende. Naar een thuis. Gezelligheid. Geluk. En leuker werk. «Maak je niet ongerust hoor» , vervolgt ze , «het zal straks weer beter gaan.» Dat denkt , nee hoopt , Romme ook. Hij koestert zijn droom en weet op 22 februari hoe de vlag erbij hangt. Een tijd van 12 minuten en 45 a 50 seconden betekent waarschijnlijk opnieuw goud , glorie en roem. De Nederlander zal in dat geval altijd met een goed gevoel terugdenken aan de Spelen van Salt Lake City. En Micky ? Die rijdt over twee weken , wanneer het sportfeest in Utah op z'n einde loopt , nog steeds met de regelmaat van een klok rond. Zeventien minuten , da's haar schema. Harder mag gewoon niet van de baas. «No problem» , klinkt het weer. «Ik doe het voor het geld. En om na te denken over m'n leven. Gelukkig kan een buschauffeur dat overal ter wereld.»

