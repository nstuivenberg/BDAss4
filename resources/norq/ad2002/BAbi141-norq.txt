DOCUMENT : 141 of 158

PAPER : Algemeen Dagblad

DATE : February 4, 2002


SOURCE : ANP

BYLINE : ANP

SECTION : Binnenland ; Pg. 9

LENGTH : 154 words

DATELINE : Amsterdam

BODY :

HEADLINE : «Isoleer verslaafden in flat»

Stadsdeelvoorzitter H. Belliot van Amsterdam-Zuidoost wil drugsverslaafden isoleren. De junks moeten volgens haar worden ondergebracht in een speciale flat om het leefklimaat in de Bijlmer te verbeteren.
Belliot , die grote kans maakt op een wethouderspost voor de PvdA in de Amsterdamse gemeenteraad , heeft dit bepleit in NRC Handelsblad.
Volgens haar werken de gebruikersruimten waar nu 10 tot 20 junks terechtkunnen niet. «In zo'n ruimte nemen ze hun shot en daarna gaan ze de straat weer op» , met alle overlast van dien. De oplossing ziet zij in een «tot voor kort politiek niet correct besluit» : isoleren. De verslaafden moeten volgens haar worden ondergebracht in een van de Bijlmer-flats. Daar krijgen ze dan dagopvang , medische zorg en gratis drugs. Het CDA in Amsterdam noemt het voorstel «mensonwaardig». D66 spreekt van een idioot en juridisch onhaalbaar plan.

TAIL :
Drugs ; Consumentenzaken ; Voeding

