DOCUMENT : 70 of 94

PAPER : Algemeen Dagblad

DATE : February 5, 2002


BYLINE : VAN ONZE CORRESPONDENT

SECTION : Buitenland ; Pg. 7

LENGTH : 189 words

DATELINE : Jeruzalem

BODY :

HEADLINE : Israel doodt vijf Palestijnen

Het Israelische leger heeft in de Gazastrook vijf leden van de gewapende tak van het Democratische Front voor de Bevrijding van Palestina ( DFLP ) gedood. Volgens Israel waren ze betrokken bij eerdere acties.
Een helikopter schoot een raket af op de auto waarin de mannen reden. President Mubarak van Egypte riep de Palestijnen op zich niet te laten provoceren , maar de DFLP heeft onmiddellijk wraak gezworen.
De advocaat-generaal van het Israelische leger publiceerde gisteren nieuwe richtlijnen voor het liquideren van Palestijnen die worden verdacht van terreur. Hij verzet zich tegen het doden van Palestijnen bij wijze van straf voor eerdere aanslagen. Alleen als er duidelijke bewijzen zijn dat Palestijnen nieuwe aanslagen beramen en als het onmogelijk is de potentiele daders te arresteren , mag het leger hen uit de weg ruimen.
In het zuiden van de Gazastrook maakte de luchtmacht een fabriek met de grond gelijk. Volgens Israel werden er wapens gemaakt , Palestijnse woordvoerders verklaarden dat de fabriek plastic produceerde.

TAIL :
Binnenlandse politiek ; Binnenlandse politieke onrust ; Politiek en Staat

