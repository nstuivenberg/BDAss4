DOCUMENT : 18 of 52

PAPER : Algemeen Dagblad

DATE : February 8, 2002


BYLINE : DOOR OTHON ZIMMERMANN

SECTION : Voorpagina ; Pg. 1

LENGTH : 461 words

DATELINE : Den Haag

BODY :

HEADLINE : Onderwijs verbetert door straf en bonus

Bonussen en straffen voor scholen zijn een probaat middel om het onderwijs te verbeteren. Dat heeft een proef in Amsterdam aangetoond. In zes jaar tijd hebben de 200 hoofdstedelijke basisscholen een rampzalige achterstand op het landelijke gemiddelde vrijwel ingelopen.
De basisscholen zijn vier tot zes punten omhoog gegaan in de cito-score. Wethouder Van der Aa ( Onderwijs ) wijst er op dat die sprong zo'n beetje het verschil is tussen een advies voor vmbo of havo/vwo. In veel categorieen - gebaseerd op het percentage achterstandsleerlingen op de school - zijn de resultaten inmiddels beter dan elders in het land. Ook is de achterstand tussen de slechtst presterende scholen en het gemiddelde een stuk kleiner geworden.
Volgens Van der Aa , die gisteren een toelichting gaf aan onderwijswoordvoerders in de Tweede Kamer , zijn met eenvoudige uitgangspunten prachtige resultaten geboekt. Scholen die zonder reden niet steeds betere leerlingen afleveren , krijgen straf ; scholen die meer dan gemiddelde vooruitgang boeken een beloning.
Financiele prikkels kunnen worden bekostigd uit de pot van 26 miljoen gulden achterstandsgeld die de gemeente voor scholen beschikbaar heeft. «Het heeft allemaal geen cent extra gekost» , legt de wethouder tevreden uit. «Daardoor kan geld dat er nu bijkomt voor het bestrijden van achterstanden bijvoorbeeld worden gebruikt voor huisvesting. Het is een succes. En ik hoef helemaal geen mooie praatjes te verkopen , want ik verlaat over enkele maanden de politiek» , voegt hij er aan toe.
Volgens Van der Aa hoeft de overheid zich niet te bemoeien met de manier waarop scholen lesgeven en proberen verbeteringen tot stand te brengen. Alle resultaten worden openbaar gemaakt , zodat ouders kunnen kiezen.
De scholen concurreren op basis van de kwaliteit. Zij formuleren gezamenlijk steeds scherpere doelstellingen , die op den duur moeten leiden tot een doorsnee score bij de cito-toets die gelijk is aan het landelijke gemiddelde.
Vervolg op pagina 5
«Wijs falend personeel de deur»
«School moet falend personeel ontslaan»
Vervolg van pagina 1
Onderwijs
Van der Aa stelde bij zijn aantreden in 1994 vast dat twintig jaar voorrangsbeleid het onderwijs in Amsterdam niets had opgeleverd. Scholen praatten niet met elkaar en slechte resultaten werden weggemoffeld. Na groep acht hadden kinderen in Oost soms een leerachterstand van anderhalf jaar. De kentering zette in toen alle scholen ermee instemden verbeteringen verplicht te stellen. Van der Aa : «Niet klagen. Naar betere resultaten , is het devies.»
De wethouder vindt dat schoolbesturen de moed moeten hebben falende directeuren en leerkrachten de deur te wijzen. «Soms kost dat geld , maar dat wordt wel terugverdiend.»

TAIL :
Onderwijs

