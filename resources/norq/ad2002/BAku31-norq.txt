DOCUMENT : 31 of 59

PAPER : Algemeen Dagblad

DATE : February 6, 2002


BYLINE : ANNEMART VAN RHEE

SECTION : Cultuur & Media ; Pg. 13

LENGTH : 182 words

BODY :

HEADLINE : Tussenrapport : Marco Borato

Voor Borsato-begrippen heerste er al enige tijd opmerkelijke artistieke stilte rond onze opper-Soundmixer. Weinig nachtelijke winkelhysterie en mega-hits derhalve. Maar geheel in de hem bekende stijl sloeg hij weer toe via wat misschien wel zijn grootste talent is : het-feilloos-aanvoelen-wat-en-wie-hot-zijn. In oud-Hollands ook wel : het ijzer smeden wanneer het heet is. Want wie miljoenen ogen op zich gericht weet , moet daarvan profiteren. En dus vroeg hij niet Trijntje , Miriam , Judith , Ruth of Willeke voor het koninklijke duet Lopen op het water. Maar nieuwkomer Sita. En dus maakte hij er op enkele fikse missers na een fantastische show van in de Arena. In de slipstream van dat vorstelijke optreden , dat royale aandacht met zich meebracht , besloot hij niet een maar gelijk maar twee cd's uit te brengen en een dvd. Dat gevoegd bij het feit dat hij nu ook nog kan bogen op het record langst genoteerde Nederlandse nummer-1 artiest aller tijden , maakt Marco Borsato artiest , koopman en winnaar van de week.
Cijfer : 8.

TAIL :
Popmuziek ; Kunst en Cultuur ; Kunst ; Muziek

