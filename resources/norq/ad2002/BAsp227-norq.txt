DOCUMENT : 227 of 254

PAPER : Algemeen Dagblad

DATE : February 4, 2002


SECTION : Sport ; Pg. 18

LENGTH : 200 words

BODY :

HEADLINE : Davids succesvol ; ITALIE

Juventus is de grote winnaar geworden van de 21ste speeldag in de Serie A. Met Edgar Davids op het middenveld versloeg de ploeg uit Turijn het laag geklasseerde Lecce met 3-0. Juventus liep twee punten in op AS Roma , dat 2-2 speelde bij Fiorentina , en Inter dat op eigen veld niet verder kwam dan 0-0 tegen Torino. Het benauwde 2-2-gelijkspel van de Romeinen betekende dat AS Roma zich handhaafde aan kop. Fiorentina , een club in hoge geldnood , kende een uitstekende start. Na zeventien minuten bracht Morfeo de Toscanen op voorsprong. Een minuut later was het opnieuw raak , ditmaal via Adriano. Pas na rust kwam Roma op stoom. Cassano en de Braziliaan Emerson bezorgden de koploper alsnog een punt. Inter bleef daarmee op een punt van AS Roma en zag een dag later Juventus op gelijke hoogte komen. Conte , Trezeguet en Del Piero , vanaf de strafschopstip , zorgden tegen Lecce voor een ruime marge : 3-0. Chievo staat nog altijd vierde na het 2-2 gelijkspel bij Piacenza. Voor de buurtclub uit Verona , eerder dit seizoen nog verrassend koploper , miste Eugenio Corino tot tweemaal toe een strafschop. Geen ramp , want de doelstelling , niet degraderen , is al lang gehaald.

TAIL :
Voetbal ; Sport

