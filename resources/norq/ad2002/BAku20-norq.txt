DOCUMENT : 20 of 59

PAPER : Algemeen Dagblad

DATE : February 7, 2002


SECTION : Cultuur & Media ; Pg. 9

LENGTH : 96 words

BODY :

HEADLINE : Huwelijks-cd nu al op nummer 1 ; MUZIEK

De cd met de officiele muziek bij het huwelijk van Willem-Alexander en Maxima staat sinds gisteren op de eerste plaats van de album-top 100. Uit een midweekse tussenstand van hitlijst-samensteller Mega Charts blijkt dat de cd - met daarop uiteraard Adios Nonino - in vier dagen tijd al zo'n 35.000 keer over de toonbank is gegaan. De platenmaatschappij Universal overweegt overigens de tango die Maxima tot tranen toe beroerde , uit te brengen op cd-single.

TAIL :
Muziek ; Koningshuizen ; Recht ; Politiek en Staat ; Staatsrecht ; Staatsvormen ; Kunst en Cultuur ; Kunst

