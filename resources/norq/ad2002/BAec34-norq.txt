DOCUMENT : 34 of 119

PAPER : Algemeen Dagblad

DATE : February 8, 2002


SOURCE : ANP

BYLINE : ANP

SECTION : Economie ; Pg. 23

LENGTH : 184 words

DATELINE : Londen

BODY :

HEADLINE : Britse vakbondsvrouwen eisen cannabis tegen stress

Vakbondsvrouwen in Groot-Brittannie hebben een nieuw argument aangevoerd om cannabis in hun land te legaliseren. Zij vinden dat de drug vrij verkrijgbaar moet zijn om stress tegen te gaan. Bij de komende vergadering van de vrouwenbond van de grootste vakbond van Engeland , Unison , komt het onderwerp aan de orde.
«Cannabis kan door vrouwen gebruikt worden om zonder calorieen werkstress kwijt te raken» , heet het. Dit in tegenstelling tot andere ontspanners als bijvoorbeeld alcohol en chocolade. Overigens kan de cannabis niet alleen gerookt worden. Niet-rokers kunnen de wiet door het eten verwerken. Bijvoorbeeld door cake , zonder chocolade uiteraard.
Het voorstel is volgens FNV Magazine lacherig ontvangen , maar het is de vrouwen ernst. Want vrouwen hebben een verbazingwekkend gespannen leven. «Zij moeten vele rollen spelen , hebben meerdere taken en soms zelfs meerdere banen» , aldus een van de initiatiefnemers.

TAIL :
Ziekten ; Drugs ; Arbeidsomstandigheden ; Personeelsbeleid ; Economie ; Bedrijfsleven ; Sociale Economie ; Consumentenzaken ; Voeding ; Gezondheid ; Geneeskunde

