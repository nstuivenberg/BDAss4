DOCUMENT : 218 of 254

PAPER : Algemeen Dagblad

DATE : February 4, 2002


SECTION : Sport ; Pg. 16

LENGTH : 158 words

BODY :

HEADLINE : Feest in Zeeland

Hoofdklasse B :
Twee ploegen uit Zeeland gaan fier aan kop. Hoek won het topduel met Huizen met 1-0 en Kloetinge versloeg Sparta Nijkerk geflatteerd met 4-0. De eerste helft in de wedstrijd tussen Hoek en Huizen was in balans. Huizen was technisch beter , maar Hoek ( Poppe ) kreeg de beste kans. Tien minuten na rust gaf Ettaloui van Huizen onnodig een strafschop weg. Hij verspeelde de bal op de rand van het strafschopgebied , wilde nog corrigeren , maar haalde daarbij Van der Hooft onderuit. Van Oost besliste de strijd vanaf de stip. Kloetinge won weliswaar met 4-0 van Sparta Nijkerk , maar eenvoudig ging dat allerminst. Op slag van rust kwam Kloetinge op voorsprong door Zuidwegt en na de pauze scoorde Dorst 2-0. Daarna brak er een sterke fase voor Sparta aan , maar doelman Pijnenburg hield Kloetinge overeind. Vlak voor tijd was het verzet van Sparta gebroken en konden De Groene en De Vlak de score uitbouwen.

TAIL :
Voetbal ; Sport

