DOCUMENT : 136 of 254

PAPER : Algemeen Dagblad

DATE : February 6, 2002


BYLINE : DOOR LEON DE KORT

SECTION : sport ; Pg. 19

LENGTH : 2594 words

BODY :

HEADLINE : Finse helden in de ban ; Onthutsend dopingschandaal rond lauflaufers dreunt nog na

Harri Kirvesniemi , Jari Isometsa en Mika Myllyla waren seizoenenlang de trots van Finland. Als toplanglaufers gaven zij met uitzonderlijke prestaties hun natie aanzien. Tijdens de WK in februari 2001 tuimelde het trio echter door een daverend dopingschandaal van zijn voetstuk. Aan de hand van een voormalige tv-commentator trachten nieuwe talenten het sindsdien verloren gegane terrein te heroveren.
Zodra de wereldbekerwedstrijd langlaufen achter de rug is , draven atleten , coaches en hun assistenten naar het servicepark , zo'n 200 meter van het ski- en schansspringstadion in Kuopio. Een besneeuwd veld waar zo'n 15 scheepscontainers en portocabines dienst doen als wax- en opslagruimte voor de materiaalleveranciers , is dagelijks een vast verzamelpunt voor de meute. De een verstrekt temperatuurgegevens aan de waxmannen , de ander verlangt nog betere glijlatten en een derde komt om een nieuwe uitrusting bedelen.
Bij het stalen karkas waarin skifabrikant Karhu kantoor houdt , is het al dagen opmerkelijk druk. De reden daarvan heet Harri Kirvesniemi , een geweldenaar die op zijn 42ste nog als een jonge god door de loipes raasde en de jeugd geregeld verbijsterd achterliet. De Fin beeindigde in februari vorig jaar abrupt zijn sportieve carriere , nadat hij bij de WK in eigen land op het gebruik van doping was betrapt. De legende trok een paar maanden uit voor bezinning en keerde toen terug als teammanager van Karhu. Zijn kennis van het metier , op alle denkbare gebieden van het cross-country skien , heeft de werking van een magneet op het volkje in deze wintersport.
De coach van de Sloveense langlaufers duikt daarom ook deze middag weer op bij de container. Het ritueel van een en twee dagen terug , toen hij informeerde naar snellere ski's , herhaalt zich. Hij wil nu skistokken. Kirvesniemi luistert aandachtig en belooft zijn best voor hem te doen. Tegen zijn andere bezoeker wordt-ie veel afstandelijker , wanneer hij wederom het verzoek om een interview krijgt. «Het is druk , he. Druk , druk , druk. Iedereen wil wat van me. Het was vannacht een uur voordat ik hier klaar was. Nee , ik kan nu evenmin praten. Ik moet nog zeker vijf uur ski's waxen. Weet u wat ? Kom morgen terug. Dan heb ik misschien wat tijd. Misschien he , ik beloof niets.» Weg is-ie , de diep gevallen en ook al weer opgekrabbelde held der Finnen. Net zo plotseling als hij in een jaar geleden na de schokkende dopingaffaire van het toneel verdween , maakt Kirvesniemi zich nu uit de voeten.
Een etmaal later is Slovenie met een twee man sterke delegatie uitgerukt. De bondsvoorzitter wil een handeltje opzetten , de coach op zijn beurt vermoedt dat de firma Karhu nog best wat extra materiaal wil schenken aan een beginnende natie. «Ja , ik herinner me waarvoor u hier bent» , zegt Harri Kirvesniemi , wanneer hij zijn trouwe klanten met een veelbelovende boodschap ( «Morgen weet ik meer» ) het bos in heeft gestuurd. 'U had vragen over februari he ? Ik heb wat er in Lahti is gebeurd achter me gelaten. Er is al te veel aandacht geweest voor die zaak. Mensen worden vermoord zonder dat er een regel in de krant over verschijnt. Wanneer men mij wil beschouwen als een crimineel vergelijkbaar met Osama bin Laden , moet men dat vooral doen.
«Maar ik moet u iets vertellen. Ik geef nu helemaal geen interviews. Want stel dat ik met u ga praten , dan wil iedereen dat. En daar ontbreekt me de tijd voor. Straks , na de Olympische Spelen , moet u het nog maar een keer proberen. Dan is het rustiger. Goed ? » Hij wacht het antwoord niet af , draait zich om en verdwijnt in de scheepscontainer waar tientallen paren ski's geduldig wachten op een nieuwe waxlaag of ander onderhoud.
Kirvesniemi , een van de hoofdpersonen in het grootste dopingschandaal dat de langlaufsport ooit kende , vertolkt nog altijd een prominente rol in het internationale circuit , maar weigert achterom te kijken. «Ik had niet anders verwacht» , meldt Kalle Lepisto , commentator van Eurosport-Finland. «Niemand van de geschorsten praat met de pers over Lahti. De meesten verstoppen zich het liefst. Het verhaal gaat dat vijf van de zes zich in Lapland kapot trainen voor een comeback over een kleine twee jaar. De enige die echt is gestopt en nog wel eens wat zegt , is Kirvesniemi. Maar ja , omdat hij een officiele functie vervult als teammanager van Karhu reist hij alle internationale wedstrijden af. Hij moet zo nu en dan wel praten.»
De tv-reporter mag het dan normaal vinden dat de ex-skier nauwelijks zijn mond opendoet , een vroegere collega van hem reageert aanzienlijk verbaasder. Jan-Olof Nas , reeds 20 jaar bevriend met het fenomeen naar wie zelfs de WK-mascotte ( Harri de Lynx ) was vernoemd , beweerde namelijk drie dagen eerder iets anders. «Harri ? Oh , geen enkel probleem. Schiet 'm even aan voor een gesprek en hij zegt ja» , zo adviseerde Nas. De gewezen sportverslaggever van de Finse televisie legde na de zwarte week in februari de microfoon neer om kort daarna tot bondscoach van de bijna ontzielde langlaufnatie te worden benoemd. De criticaster werd van de ene op de andere dag een soort beschermheer met de bijna missionaris-achtige roeping om de volkssport in zijn vaderland weer een gezonde toekomst aan de top te schenken. «De keuze van de bond mag raar overkomen , maar is dat zeker niet» , bezweert Lepisto. «Hij is onafhankelijk en had geen belangen binnen de bond. Bovendien heeft hij een verleden als trainer.»
Nas heeft eigenlijk geen tijd. Maar hij maakt zich gewoon vrij voor een , wat al snel blijkt , openhartig gesprek. «Kom mee naar boven , daar is het rustiger» , oppert hij , terwijl hij al halverwege de trap is die naar het zenuwcentrum van de World Cup in Kuopio leidt. Eenmaal gearriveerd tussen de stapels programmaboeken , een paar oververhitte kopieermachines en emmers met bloemen voor de huldigingsceremonieen , begint de 45-jarige coach zijn relaas.
Hij gaat terug naar februari 2001, naar de dagen dat heel langzaam het nieuws doorsijpelde van het eerste positieve geval. Jari Isometsa bleek slechts de top te vormen van de Finse doping-ijsberg die in Lahti werd ontdekt. De schok in het land , de verontwaardiging , de pijn en niet te vergeten de financiele schade door het opstappen van vele sponsors waren groot. Dat zoiets kon gebeuren zonder dat mensen in de directe omgeving - bond , journalisten - in de gaten hadden gehad wat zich afspeelde.
«Het was verschrikkelijk» , erkent hij onmiddellijk. «Ik worstelde met gewetensvragen zoals ik nimmer heb gedaan. In wat voor een sport was ik verzeild geraakt ? Na een paar dagen wist ik dat ik nooit deel zou willen uitmaken van een sportscene die de boel flikt. Een wereld van atleten , dokters en coaches die hun omgeving - van bestuurders tot concurrenten , van familie tot fans - bedriegen. »Echt , ik heb mezelf al zo vaak afgevraagd waarom ik het niet wist , waarom anderen er geen weet van hadden.« Hij zucht. »Ik kan het niet verklaren. Mika Myllyla kende ik 15 jaar , Harri ruim 20 jaar. Ik kon het in eerste instantie niet eens geloven dat Kirvesniemi erbij betrokken was. Je zou in de ziel van de schuldigen een foto moeten kunnen maken , een foto die vertelt waarom ze zo hebben gehandeld. Want hoe kom je in hemelsnaam tot het besluit dat je deze weg wilt bewandelen ? «
Nas begrijpt daarom ook geen snars van mensen die zeggen : Maak twee competities - een drugsvrije en een met doping - en je bent overal vanaf. »Waar ligt de grens tussen deze twee dan ? En hoe kun je scholen binnenstappen met voorlichtingsmateriaal ? Ik vraag me af wat je de kinderen moet zeggen. Oke , hier heb je dit of dat middel , waarmee je kunt winnen maar ook op de finishlijn dood kunt neervallen. Is dat de wereld die we ons wensen ? Dit was ook een gedachte die me uit m'n slaap hield , na het bekend worden van de dopinggevallen in Lahti. Door de media zijn de toppers artiesten in een circus geworden , aanbeden door hun fans. Voor mij zijn de waarden en normen echter altijd dezelfde gebleven , voor mij is er geen verschil tussen vroeger en nu. Dat moet ook gelden voor de besten in onze sport. Want alleen zo kunnen we overleven.«
Na het verzoek van de ontredderde Finse bond ( FSA ) de baan van coach te accepteren , ging Nas in april opnieuw een innerlijke strijd aan. »Ik had na de hel van Lahti verschillende keuzes. Wilde ik betrokken blijven bij de sport en meehelpen een nieuwe , hoopvolle toekomst te ontwikkelen ? Of zou ik het langlaufen volledig moeten vergeten , me richten op heel andere zaken en slechts vanaf de zijlijn kritiek leveren op wat er allemaal in het verleden was gebeurd ? Het werd , na twee slapeloze nachten , de eerste optie. Toen wist ik dat ik mijn bijdrage wilde leveren. Lahti betekende voor mij de afsluiting van het sport-millennium. Een streep eronder en opnieuw beginnen.
«Ik nam de zon als voorbeeld. Die komt iedere dag weer op , de ene keer bedekt door wolken , de andere dag stralend aan een blauwe hemel. De zon symboliseert alle dagen van ons leven , dat ondanks alles - dus ook het dopingschandaal - verder gaat. De zon gaat immers ook op voor de nieuwe generatie , de jongeren en voor degenen die daarna weer komen.»
Er zwaait een deur open. Plotseling staat hij daar weer : Kirvesniemi ! Wanneer de Fin ziet met wie Nas in gesprek is , haast hij zich. Hij stelt een vraag , krijgt een bevredigend antwoord en verdwijnt vliegensvlug. De bondscoach weet zich even geen raad. Je voelt bijna zijn behoefte iets over zijn relatie met de «Onverwoestbare» van weleer op te biechten.
«Onze band is nog steeds intact , want Harri heeft onmiddellijk schuld bekend. Ieder mens verdient een tweede kans , hoe erg de fout ook is die hij of zij heeft begaan. Harri heeft het verkeerd gedaan als atleet , en misschien ook als mens. Ik ben vroeger als skileraar dikwijls in de situatie verzeild geraakt waarin leerlingen fouten maakten. Natuurlijk onschuldige dingen vergeleken bij deze zaak , maar ook in die gevallen moest ik vergeven en nieuwe kansen bieden. Met Harri praat ik niet over het seizoen 2001. We hebben het over de 20 jaar voor Lahti en discussieren over wat we met de huidige selectie willen , kunnen of moeten doen. , Het is niet gemakkelijk het heikele onderwerp te negeren. Toch vind ik het ook niet vreemd. Wij beiden voelen dat het nog niet de tijd is de gebeurtenissen van bijna een jaar geleden ter sprake te brengen. Emotioneel zijn we nog niet zo ver , dat we dat gevecht kunnen aangaan. Als ik iets zou willen weten , zou ik er om kunnen vragen , maar ik vind dat het zijn beslissing is iets erover te vertellen. Hij , alle betrokkenen , hebben zo'n zware periode achter de rug. Ze zijn afgemaakt in de media. Daarom zeg ik : Zijn ze klaar , dan ben ik bereid hun versie van het verhaal aan te horen. Zolang dat niet gebeurt , is het over en accepteer ik hun nieuwe leven.»
Ondertussen werkt Nas met Reijo Jylha , de voormalige trainer van de Finse B-selectie , geconcentreerd verder aan zijn missie. «We zijn gestart in juni 2001 met het eerste trainingskamp. Het doel was en is een team te creeren , maar dat werd bemoeilijkt door de vele mensen die erbij waren betrokken. Begrijp me goed : die psychologen en mental coaches hadden we echt nodig om alles op de rit te krijgen. De atleten voor wie we een plaats in de selectie inruimden , moesten weer zelfvertrouwen opdoen. Dat kon ook niet zonder die ene horde , het dopingvraagstuk , te negeren. Daarover moesten we met elkaar in de clinch gaan. Hoe meer we onderling praatten , hoe hechter de band werd. In Ramsau , eind september , had ik het idee dat er weer een team-Finland ontstond.»
Mede op aandringen van de bond voert Nas een heel extreem medisch beleid. «We hebben drie doktoren die niet langer worden betaald door de federatie. Ze zijn dus onafhankelijk. Sinds de voorbereiding op dit seizoen is het verboden welk middel ook - zelfs onschuldige mineralen en vitamines - per infuus toe te dienen. We hebben de de internationale bond FIS voorgesteld die maatregel voor alle landen verplicht te stellen. Wel maken we gebruik van drukcabines , want we zijn van mening dat dit de meest natuurlijke methode is om het voordeel van atleten die op hoogte leven te compenseren. En , om te benadrukken dat we niets meer hebben te verbergen , zetten we alle bloedwaarden van onze atleten op internet. Die kan iedereen bekijken. Eerlijk gezegd wachten we nog op een reactie van de Noren hierop. Ik becommentarieer andere teams niet , want ik weet niets en bevind me zeker niet in de positie daarover te praten. Waar het om gaat , is dat wij precies weten wat er bij ons aan de hand is. De rest is van secundair belang.» Een onderdeel van de strategie in de opbouw is niet in paniek te raken zodra de resultaten tegenvallen.«Er heerst een uitstekende sfeer onder de mannen en vrouwenteams. De nationale A-ploeg is mentaal zo sterk , dat iedereen ook wat mindere uitslagen op een normale manier kan verwerken. We houden hen steeds weer voor : Je hebt het recht te falen , want dat leidt uiteindelijk tot succes.» In het oog springende resultaten laten nog geruime tijd op zich wachten. Dit seizoen blijft het bij een handvol noteringen in de top-10 van de wereldbeker. «Het zal een jaar of vier , vijf duren voor we weer op het niveau van de Noren en Zweden zijn. Alleen , ik weet niet of ik er dan nog bij ben. Mijn contract loopt namelijk na Salt Lake City af.»
Misschien volgt Harri Kirvesniemi hem wel op.
M.m.v. Gijsbregt Brouwer
Fins langlauf-dopingschandaal in vogelvlucht
2001
FEBRUARI
15
BETRAPT
Fin Jari Isometsa test positief tijdens WK noordse nummers in Lahti
( Fin ) . Hij was 4de op de 15 km langlaufen klassieke stijl.
17
BEKENTENIS
* Isometsa bekent gebruik van Hemohes ( verlaagt hemoglobine-waarde
bloed ) .
* Verliest zilver van 10 km ploegenachtervolging en riskeert 2 jaar
schorsing.
20
TAS MET DOPING
* Politie van Helsinki ontvangt tas met aantal verboden middelen
waaronder HES ( maskeert gebruik Epo ) .
* Tas is van dokter Turpeinen van Finse Skibond en bleek 10 feb.
gevonden te zijn in Estland ( locatie laatste wereldbekerwedstrijden
voor de WK ) .
24
ONTSLAG
Bondsartsen Turpeinen en Makela stappen op.
25
BETRAPT ( 2 )
* Fin Janne lmmonen betrapt op gebruik HES. Won 3 dagen eerder WK-goud
met langlauf estafette-team.
* Hoofdcoach Kari-Pekka Kyro accepteert verantwoordelijkheid.
MAART
1
NOG 4 ATLETEN BETRAPT
Finse bond ( FSA ) meldt : Tijdens WK vier atleten positief getest op HES ,
Harri Kirvesniemi , Mika Myllya , Milla Jauho en Virpi Kuitinen. FSA
stelt onderzoek in naar gang van zaken langlaufselectie.
6
ONTSLAG
Directeur Klinga van de FSA legt functie neer.
7
OPEN BRIEF
Mika Myllyla vraagt in open brief aan het Finse volk om
vergiffenis.
APRIL
20
UITSPRAAK
* FSA schorst het zestal voor 2 jaar.
* Coaches Kyro ( mannen ) en Riski ( vrouwen ) voor het leven
geschorst.
JUNI
18
ONDERZOEK
Arrestatie Kyro voor smokkel van verboden medicamenten. Na 2 dagen
vrij , onderzoek loopt.
Vijf van de zes langlaufers trainen stug door voor een comeback. Alleen
Kirvesniemi niet.
Foto's :
Isometsa
Immonen
Kyro
Kirvesniemi
Myllyla
Jauho
Kuitinen
Dopingzondaar Harri Kirvesniemi : «Wanneer men mij wil beschouwen als een crimineel vergelijkbaar met Osama bin Laden , moet men dat vooral doen.» FOTO EPAFinse langlaufers bedienden zich onder meer van injectienaalden.Een politieman toont dopinggeduide middelen die Finse langlaufers per infuus kregen toegediend.FOTO'S EPA

TAIL :
Sport ; Wintersport ; Ski sport ; Sport ; Sport en lichaam

