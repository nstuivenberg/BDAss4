DOCUMENT : 8 of 59

PAPER : Algemeen Dagblad

DATE : February 8, 2002


SECTION : Cultuur & Media ; Pg. 11

LENGTH : 103 words

BODY :

HEADLINE : Schrijver Claude Brown overleden ; LITERATUUR

De Amerikaanse schrijver Claude Brown is op 64-jarige leeftijd overleden. Zaterdag was hij in een ziekenhuis in New York was opgenomen met een longziekte. De zwarte auteur werd beroemd door zijn roman Manchild in the Promised Land , dat in 1965 verscheen. Daarin beschrijft Brown zijn jeugd in de arme en criminele New Yorkse wijk Harlem. Hij ontgroeide zijn milieu en studeerde aan de Howard Universiteit , waar hij begon met schrijven. Manchild in the Promised Land is in 14 talen uitgegeven. Op veel scholen is het boek verplichte literatuur.

TAIL :
Literatuur ; Kunst en Cultuur ; Kunst ; Taal- en Letterkunde

