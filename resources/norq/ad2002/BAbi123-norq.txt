DOCUMENT : 123 of 158

PAPER : Algemeen Dagblad

DATE : February 4, 2002


BYLINE : DOOR JOB VAN DE SANDE

SECTION : Binnenland ; Pg. 2

LENGTH : 491 words

DATELINE : Amsterdam

BODY :

HEADLINE : Cohen raakt juiste snaar

De kunst van het weglaten speelde zaterdag een belangrijke rol bij het burgerlijk huwelijk in Amsterdam. Burgemeester Job Cohen besefte maar al te goed dat het zwaartepunt van het koninklijk huwelijk niet bij hem in de Beurs van Berlage lag. Het hoogtepunt van de dag zou later zijn , op het knielbankje voor de voeten van predikant Carel ter Linden. In de nieuwe Kerk , tussen alle koninklijke gasten , moest het sprookje zijn ontknoping krijgen.
Cohen hield het daarom kort. Binnen een half uur klonk de hamerslag waarmee hij in een klap het huwelijk bekrachtigde en Maxima aan haar prinsessentitel hielp. Maar in zijn beknopte speech stipte hij wel alle elementen aan die het kroonprinselijk huwelijk onderscheiden van de honderden andere huwelijken die jaarlijks in de hoofdstad worden gesloten : «Uw huwelijk is meer dan een prive-aangelegenheid. Naast de aanwezigen hier kijken nog wat meer mensen mee - in Nederland en overzee.»
In de fraai versierde Beurs van Berlage wist Cohen direct het ijs te breken. Hij verontschuldigde zich tegenover de buitenlandse gasten dat de huwelijksvoltrekking in het Nederlands was. Cohen : «Maar het is eigenlijk vrij eenvoudig. Yes en si zijn in het Nederlands ja.» Daar kon men ook in het vak met koninklijke gasten wel om lachen.
Evenals dominee Ter Linden wees Cohen op de afwezigheid van Maxima's ouders : 'U hebt ervaren dat uw positie ook pijnlijke beperkingen oplegt , ook vandaag.« Vervolgens citeerde hij Maxima zelf. Bij haar bezoek aan de Hollandsche Schouwburg - de plek waar de joods Amsterdammers in de oorlog werden samengedreven - schreef Maxima : »Laat de eenentwintigste eeuw er een worden van vergeven... maar vergeten mogen wij nooit.« Cohen : »Met die woorden hebt u ons evenveel geschonken als met de gulle lach waarmee u onze harten ook hebt gestolen.«
Het bruidspaar knikte instemmend toen Cohen wees op het belang van een prive-leven naast hun officiele verplichtingen : 'U , bruidegom , bent eraan gewend dat uw leven ook altijd een publiek leven is. Voor u , bruid , is dat alles nog betrekkelijk nieuw , al hebt u in de afgelopen maanden een voorproefje gekregen van wat dat allemaal betekent.»
De burgemeester hoopte verder dat Maxima als prinses de ruimte krijgt «om haar vleugels uit te slaan» , als een «slimme meid die zich op haar toekomst voorbereidt». «Op hun beurt zullen uw nieuwe landgenoten u daartoe in staat moeten stellen : ik hoop en verwacht dat zij dat van harte zullen doen» , zei Cohen.
Na de huwelijksvoltrekking permitteerde Cohen zich nog een persoonlijke noot in het Spaans. Hij las een gedicht van de Argentijnse schrijver Borges : De liefde laat de ogen stralen , de lippen zingen en de voeten dansen. Vooral Maxima genoot zichtbaar van de Argentijnse Dichter des Vaderlands. Cohen biechtte na afloop op dat hij veelvuldig had geoefend met een Spaanstalige ambtenaar.

TAIL :
Koningshuizen ; Recht ; Politiek en Staat ; Staatsrecht ; Staatsvormen

