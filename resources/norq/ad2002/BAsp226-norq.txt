DOCUMENT : 226 of 254

PAPER : Algemeen Dagblad

DATE : February 4, 2002


SECTION : Sport ; Pg. 18

LENGTH : 200 words

BODY :

HEADLINE : Standard van slag ; BELGIE

Het ambitieuze Standard Luik is van slag. De Waalse formatie die voor het eerst sinds lange tijd weer serieuze titelaspiraties heeft , verloor voor eigen publiek heel teleurstellend van Sint-Truiden : 1-3. Vorige week leed de ploeg ook al kostbare schade ; het bezoek aan RWDM leverde een 2-1 nederlaag op. Club Brugge heeft zich aan kop genesteld door 4-1 winst op FC Antwerp. De andere titelkandidaten , Racing Genk en Anderlecht , kwamen niet in actie. Hun onderlinge confrontatie werd uitgesteld omdat Genk drie spelers mist wegens de strijd om de Afrika Cup. Brugge leidde bij rust al met 3-0 dank zij doelpunten van Verheyen ( 2 ) en Englebert. Sergeant scoorde namens Antwerp tegen waarna Simic vanaf de strafschopstip de eindstand bepaalde. Subtoppers AA Gent maakte een misstap en kwam thuis tegen middenmoter Lokeren niet verder dan 1-1. Lommel nam weer wat afstand van de degradatiezone door Westerlo ruim te verslaan , 3-0. Ex-PSV'er Twan Scheepers nam het eerste doelpunt voor zijn rekening. Hekkensluiter Beveren greep de laatste strohalm door Eendracht Aalst met 1-0 te kloppen. Beveren verkleinde daarmee het gat met de naaste concurrent Aalst tot drie punten.

TAIL :
Voetbal ; Sport

