DOCUMENT : 43 of 52

PAPER : Algemeen Dagblad

DATE : February 5, 2002


BYLINE : DOOR OLOF VAN JOOLEN

SECTION : Voorpagina ; Pg. 1

LENGTH : 211 words

DATELINE : Rotterdam

BODY :

HEADLINE : Rechters coulant na dodelijke verkeersongevallen

Rechters straffen niet strenger bij dodelijke verkeersongevallen. Naar schatting 90 procent van de mensen die zo'n ongeluk veroorzaken , komt er vanaf met een straf van maximaal een jaar gevangenis. De rechter heeft sinds enkele jaren de mogelijkheid drie jaar op te leggen. Dat blijkt uit onderzoek van de faculteit verkeersrecht van de Rijksuniversiteit Groningen ( RUG ) . Bijzonder hoogleraar verkeersrecht M. Otte van de RUG vindt dat de oorzaak van de lage straffen in de wet ligt : die biedt te weinig mogelijkheden. «De wetgever maakt een fundamenteel verkeerde keuze bij de beoordeling van dit soort misdrijven.»
De wetgever besloot drie jaar geleden na brede maatschappelijk kritiek de strafmaxima in de Wegenverkeerswet aan te passen. Hierdoor mag de rechterdrie jaar opleggen. Wie onder invloed van alcohol of drugs is of veel te hard rijdt , kan zelfs negen jaar krijgen.
Uit het Groningse onderzoek blijkt dat er sindsdien weinig is veranderd. Na het doorspitten van alle gepubliceerde vonnissen van verkeerszaken uit de afgelopen 40 jaar concluderen de onderzoekers dat de strafmaat nooit ingrijpend is veranderd.
Op pagina 3 : «Fundamenteel verkeerde keuze»

TAIL :
Verkeersdelicten ; Straffen ; Recht ; Justitie ; Criminaliteit ; Delicten

