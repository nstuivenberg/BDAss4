DOCUMENT : 35 of 94

PAPER : Algemeen Dagblad

DATE : February 8, 2002


SOURCE : AP

BYLINE : AP

SECTION : Buitenland ; Pg. 6

LENGTH : 355 words

DATELINE : Islamabad

BODY :

HEADLINE : «Aardige Brit» verdacht van ontvoering Pearl

De hoofdverdachte in de zoektocht naar de ontvoerde Amerikaanse journalist Daniel Pearl is een Brit die in Londen dure privescholen bezocht. Dat hebben rechercheurs uit de Verenigde Staten en Pakistan bevestigd. Ahmed Omar Saeed ( 27 ) , ook wel sjeik Omar Saeed , stond bij leraren en klasgenoten bekend als een «aardige jongen».
Saeed is een van de leiders van Jaish-e-Mohammad , een Pakistaanse beweging van extremistische moslims die strijdt voor onafhankelijkheid van de deelstaat Kashmir. De Amerikaanse politie bracht zijn naam meteen in verband met de ontvoering van Pearl. De journalist ging 23 januari op weg naar een restaurant om een radicale moslimleider te interviewen , maar kwam daar nooit aan. Pakistan reageerde aanvankelijk terughoudend op de verdenking tegen de sjeik , omdat Saeeds beweging populair is onder de bevolking.
Inmiddels zijn er te veel aanwijzingen tegen Saeed om zijn naam langer te verzwijgen. De ontvoering vertoont gelijkenissen met een zaak uit 1994, toen vier westerse toeristen in India werden gekidnapt. Saeed werd voor deze ontvoering tot vijf jaar cel veroordeeld. Bovendien heeft een andere verdachte , die e-mails verstuurde met foto's van Pearl in gevangenschap , toegegeven dat hij die foto's van Saeed had gekregen.
De Pakistaanse politie heeft familieleden van Saeed opgepakt , een gebruikelijke methode om verdachten onder druk te zetten. «We hebben goede vooruitgang geboekt en hopen hem spoedig te pakken» , zei het hoofd van politie van Karachi , Sayed Kamal Shah.
Saeed is in Londen geboren als zoon van een Pakistaanse kledinghandelaar. Op de London School of Economics werd hij beschouwd als een goede student , met gevoel voor humor en zelfspot. Op zijn 20ste ging hij in de zomervakantie naar Bosnie om voor een liefdadigheidsorganisatie te werken. Britse kranten suggereren dat hij daar banden heeft aangeknoopt met radicale moslimorganisaties die hem hebben gerekruteerd voor de strijd in Kashmir.

TAIL :
Ahmed Omar Saeed
Vrijheidsberoving ; Terrorisme ; Politiek en Staat ; Binnenlandse Politieke Onrust ; Recht ; Criminaliteit ; Delicten ; Geweldsdelicten

