DOCUMENT : 134 of 254

PAPER : Algemeen Dagblad

DATE : February 6, 2002


BYLINE : VAN EEN ONZER VERSLAGGEVERS

SECTION : Sport ; Pg. 17

LENGTH : 185 words

DATELINE : Salt Lake City

BODY :

HEADLINE : Snack en video voor toeschouwers per bus

Wanneer vanaf vrijdag de Winterspelen in en rond Salt Lake City van start gaan , worden grote vertragingen op de wegen naar de wedstrijden verwacht. Er zijn nu al 1,45 miljoen kaarten - 88 procent van totale capaciteit - verkocht en dat is een verbetering van 250.000 van het record van Lillehammer in 1992.
Vooral van de stad naar Utay Olympic Park en Park City , waar onder meer het schansspringen en de reuzenslalom worden afgewerkt , dreigt het verkeer volledig vast te lopen. Daarom heeft de organisatie de buskaartjes drastisch verlaagd , zodat de toeschouwers de auto laten staan. «Het was eerst 14 dollar per rit , nu is dat vijf dollar. En daar krijgen de passagiers ook nog een snack bij en kunnen ze naar een video kijken» , vertelde Mitt Romney , voorzitter van het organisatiecomite SLOC.
De eerste wedstrijd , de kwalificatie schansspringen van vrijdag , geldt als een grote test. «Er worden 14.000 toeschouwers verwacht. We gaan tellen hoeveel mensen er in een auto zitten. Als dat gemiddeld 2,6 is , dan zitten we goed. Anders wordt het moeilijk» , aldus Romney.

TAIL :
Toeschouwers ; Algemeen

