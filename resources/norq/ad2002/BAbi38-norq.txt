DOCUMENT : 38 of 158

PAPER : Algemeen Dagblad

DATE : February 8, 2002


BYLINE : VAN ONZE POLITIEKE REDACTIE

SECTION : Binnenland ; Pg. 3

LENGTH : 236 words

DATELINE : Petten

BODY :

HEADLINE : Ex-medewerker Petten : Directie crimineel

Directie en management van de kernreactor Petten hebben zich «crimineel» gedragen door allerlei veiligheidsvoorschriften in de reactor met voeten te treden.
Dat zei oud-medewerker H. Slieker van de reactor donderdag in het televisieprogramma Netwerk.
Volgens Slieker worden incidenten niet gemeld in een logboek en verzwegen voor ander personeel. Slieker denkt dat dit gebeurt onder druk van de commercie. «Klokkenluiders worden daarom de nek omgedraaid.»
De Tweede Kamer vindt het goed dat de kernreactor in Petten pas op 18 februari dichtgaat. Aanvankelijk zou de installatie vandaag al voor twee weken sluiten. Alle fracties uitten kritiek op de gang van zaken in Petten en op de aanpak van minister Pronk ( Milieu ) . VVD-Kamerlid Klein Molekamp verweet de PvdA-bewindsman «paniekvoetbal en onzorgvuldigheid».
«De minister wist afgelopen zomer al dat er scheurtjes in de installatie waren ontdekt. In het weekeinde zijn pas maatregelen genomen.» Volgens Pronks partijgenoot Feenstra had Pronk eerder kunnen weten dat de veiligheid in de reactor niet kon worden gegarandeerd.
Pronk verwacht dat door de heropening van een Franse reactor volgende week de aanvoer van isotopen is gegarandeerd. Directeur Schatborn van de Nucleair Research and Consultancy Group moet dat nog maar zien. Hij sluit niet uit dat die reactor later in bedrijf komt.

TAIL :
Kernenergie ; Economie ; Energievoorziening

