DOCUMENT : 28 of 59

PAPER : Algemeen Dagblad

DATE : February 6, 2002


BYLINE : DORON NAGAN

SECTION : Cultuur & Media ; Pg. 13

LENGTH : 241 words

BODY :

HEADLINE : Heinrich August ; CD'S

Bij gebrek aan film ging men in de 19de eeuw naar de opera.
Bij de premiere van Der Vampyr van Heinrich August Marschner ( 1795-1861 ) in 1828 in Leipzig zat de 15-jarige , nog volstrekt onbekende , Richard Wagner in de zaal. Vandaag is Wagner een van de grote namen en Marschner volkomen vergeten. Natuurlijk kan Marschner niet aan Wagner tippen , maar Der Vampyr , nu voor het eerst compleet op cd , biedt wel veel muziekplezier. Marschners muziek vertegenwoordigt een groep componisten onder de toplaag uit begin 19de eeuw - componisten als Schumann , Mendelssohn , Chopin , Berlioz en de jonge Wagner schreven totaal andere , en inderdaad betere , muziek dan mensen als Marschner , Spohr , Onslow of Lachner , om een paar mindere tijdgenoten te noemen. De muziek van deze «tweede laag» is wat eenvoudiger , minder visionair en vooruitstrevend , maar overstijgt vaak de middelmaat. Zoals in Der Vampyr , waar vleugjes Weber en Mendelssohn omgeven worden door de melodieze , prettige eigen muziek van Marschner. Eerlijkheid gebiedt te constateren dat bariton Franz Hawlata als de vampier gelukkig wel zuiver , maar verder bedroevend geknepen en onnatuurlijk zingt. De rest van de bezetting is niet veel beter , maar goed genoeg om van de muziek te kunnen genieten.
Heinrich August Marschner. Der Vampyr. Solisten , koor en WDR Rundfunkorchester Koln o.l.v. Helmuth Froschauer. Capriccio 60083.

TAIL :
Klassieke muziek ; Kunst en Cultuur ; Kunst ; Muziek

