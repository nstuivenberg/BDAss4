DOCUMENT : 219 of 254

PAPER : Algemeen Dagblad

DATE : February 4, 2002


SECTION : Sport ; Pg. 16

LENGTH : 159 words

BODY :

HEADLINE : Kopgroep

Hoofdklasse C :
Wat vrijwel iedereen aan het begin van het seizoen voorspelde , lijkt zich na de winterstop te voltrekken. Spakenburg kruipt gestaag naar de top van de ranglijst toe. Ook zaterdag won de ploeg , nu na een spannende wedstrijd van koploper SDC Putten , 3-2. In de eerste helft had Spakenburg de wind in de rug en dicteerden de bezoekers het spel. Dat resulteerde na een half uur in een voorsprong door een kopbal van Van Twillert. Het begin van de tweede helft was voor Putten. De Boer scoorde de gelijkmaker en Grevengoed zette de thuisclub op 2-1. In de slotfase liet Spakenburg zien het meeste recht op de overwinning te hebben. Cohen tekende voor 2-2 en Lieftink voor de winst. Titelhouder Be Quick '28 won verdiend met 1-0 van Urk en schaarde zich daarmee bij de kopgroep die nu uit vijf ploegen bestaat. ACV staat er relatief het beste voor. De ploeg uit Assen won zaterdag met 4-2 van Leeuwarder Zwaluwen.

TAIL :
Voetbal ; Sport

