DOCUMENT : 11 of 12

PAPER : Algemeen Dagblad

DATE : February 8, 2002


BYLINE : DOOR ELLEN DANHOF

SECTION : Diagnose ; Pg. 29

LENGTH : 743 words

BODY :

HEADLINE : Vaccin tegen blaasontsteking

Veel vrouwen hebben regelmatig last van urineweginfecties. Vooral de
relatief onschuldige , maar o zo hinderlijke blaasontsteking is berucht. Aan dit
leed lijkt binnenkort een einde te komen. Onderzoekers van het Universitair
Medisch Centrum Utrecht ( UMCU ) zijn druk bezig met het ontwikkelen van een
vaccin.

Urineweginfecties komen wereldwijd veel voor. Patienten die hieraan lijden ,
slikken jaarlijks zoveel antibiotica dat de schijnbaar onschuldige infecties een
forse toename van resistentie tegen deze middelen veroorzaken. De
Wereldgezondheidsorganisatie ( WHO ) wil dit probleem aanpakken. Zij ziet de
strijd daartegen als een van haar belangrijke speerpunten voor deze eeuw.

Het ontwikkelen van een vaccin tegen urineweginfecties is een van die
mogelijkheden. Andy Hoepelman , hoogleraar interne geneeskunde van de afdeling
acute geneeskunde en infectieziekten in het Universitair Medisch Centrum Utrecht
( UMCU ) , houdt zich hier al drie jaar mee bezig. Het nieuwe vaccin zou geschikt
moeten zijn voor vrouwen die vaak last hebben van een blaasontsteking , vrouwen
met suikerziekte ( diabetes ) en patienten met een katheter.

Onderzoek wijst namelijk uit dat suiker in urine de groei van darmbacterien
( E.coli ) bevordert , waardoor er eerder kans bestaat op blaasontstekingen.
Bovendien «plakt» deze bacterie beter aan de blaascellen van diabetici , wat een
extra complicatie oplevert. Hoepelman : «Tel daarbij op dat diabetes mellitus de
snelst groeiende welvaartsziekte is en je beseft de noodzaak van een dergelijk
vaccin. In 1995 telde Nederland 270.000 diabetici ; de ramingen voor 2010 lopen
al in een half miljoen. Elke 25 jaar zal dit aantal zich naar verwachting
verdubbelen.»

De hoogleraar heeft een extra reden om aandacht te besteden aan patienten
met diabetes. «Velen hebben een verstoorde nierfunctie. Met een vaccin zou het
mogelijk zijn om bij hen nierproblemen te voorkomen. Wij hebben namelijk
aanwijzingen dat de darmbacterien bij diabetici via de blaas naar de nier kunnen
verhuizen. Dieronderzoek heeft al aangetoond dat ze schade veroorzaken aan de
nier en inmiddels is bekend dat vrouwen met suikerziekte en nierproblemen veel
vaker de E.colibacterie in hun urine hebben dan vrouwen zonder nierproblemen.»

Een blaasontsteking ontstaat als volgt : de E.colibacterie beschikt over
grijpertjes , een soort eiwit luisterend naar de naam «Fim H». Die grijpertjes
zijn te vergelijken met een sleutel. In de blaas zitten cellen die als een soort
slot fungeren. Eenmaal in de blaas aangekomen , kunnen de grijpertjes van de
darmbacterien met deze sleutel het slot openmaken.

Hoepelman : «We dachten eerst dat de bacterie op de buitenkant van de cel
bleef zitten , maar hebben nu aanwijzingen dat zij het slot ook daadwerkelijk
opent en de cel binnendringt. Dit is wat er gebeurt bij diabetici. Deze
patienten moet je als huisarts dan ook specifieke antibiotica geven , en geen
middelen die alleen op de blaas zelf inwerken.»

Wat Hoepelman en zijn collega's willen verhinderen , is dat het schadelijke
eiwit Fim H zich in de blaascellen nestelt. Tegen Fim H moet dus een antistof
worden gemaakt waarmee wordt voorkomen dat deze boosdoener nog langer op of in
het slot kan gaan zitten. De «sleutel» wordt dus als het ware onklaar gemaakt.

Het cruciale bestanddeel van dit nieuwe vaccin is het Fim H-eiwit zelf dat
de darmbacterie gebruikt om de blaas binnen te dringen. In de Verenigde Staten
is in onderzoek al aangetoond dat het vaccin in muizen en konijnen tot
langdurige immuniteit leidt. Experimenten in Utrecht bij vrouwen met
suikerziekte lieten zien dat dit vaccin in wording inderdaad hechting van
darmbacterien aan de blaascellen wist te voorkomen.

De komende twee jaar wordt het vaccin getest op vrouwen met diabetes en op
vrouwen die regelmatig blaasontsteking hebben. De eerste onderzoeken onder
gewone patienten laten alleen bijwerkingen zien die normaal zijn bij een
vaccinatie : een lichte temperatuursverhoging , vermoeidheid en hoofdpijn.

Het vaccin is ingebracht in een zogeheten dragermolecuul van een bestaand
vaccin : het griepvaccin , waardoor veel onderzoek niet meer nodig is. Verwacht
wordt dan ook dat patienten voor wie dit vaccin is bedoeld , hierover eerder
kunnen beschikken dan doorgaans het geval is. Hoepelman gaat uit van twee tot
drie jaar.

Je moet constant naar de wc , maar er komt nauwelijks iets.

Foto Ton Poortvliet


TAIL :
Ziekten ; Geneesmiddelen ; Gezondheid ; Geneeskunde

