DOCUMENT : 92 of 254

PAPER : Algemeen Dagblad

DATE : February 7, 2002


BYLINE : DOOR HANS KLIPPUS

SECTION : Sport ; Pg. 14

LENGTH : 732 words

DATELINE : Salt Lake City

BODY :

HEADLINE : Welkom in Fort Salt Lake

F16-gevechtsvliegtuigen in de lucht , scherpschutters met het geweer in de aanslag en politiemannen op sneeuwscooters.
De bezoekers van de 19de Winterspelen zullen zich straks in het normaal zo duffe Salt Lake City het ene moment in een oorlogsgebied wanen en het andere moment bij een James Bond-film. En ondertussen zal er ook nog om de Olympische medailles worden gestreden.
Van de gemoedelijke sfeer waarin de Olympische Spelen zich ooit voltrokken , zal de komende 17 dagen geen sprake zijn. Iedereen wordt aan zeer strenge veiligheidsmaatregelen onderworpen. Na de eerste controlepost volgt er altijd nog een , en nog een.
Welkom in Fort Salt Lake. Het kan niet anders met de constante dreiging van terrorisme in een verdorven wereld. Veiligheid gaat voor schoonheid.
In totaal zullen ruim 12.000 politiemensen en militairen het fort bewaken. Dat is vier keer zo veel personeel als er sportmensen aan de Winterspelen meedoen. Na de aanslagen van 11 september werd het budget voor de veiligheid met 50 miljoen verhoogd tot 310 miljoen dollar. Voor dat bedrag werd nog niet zo lang geleden een complete Olympische Spelen georganiseerd.
De Amerikanen denken dat ze niets over het hoofd hebben gezien. Er zijn verboden vliegzones - tijdens opening- en sluitingsceremonie mag er in de hele omtrek zelfs helemaal niet worden gevlogen , er zijn sensoren die chemische en biologische stoffen opsporen , al het voedsel dat het Olympisch gebied wordt binnengebracht , wordt gecontroleerd. De Amerikaanse PTT heeft zelfs inspecteurs naar Salt Lake gestuurd om op alle 50 postkantoren leiding te geven aan de mensen die binnenkomende pakketten en brieven aan controles onderwerpen.
Deze immense veiligheidsoperatie moet er voor zorgen dat Salt Lake City - zoals het hoofd van de nationale veiligheid , Tom Ridge heeft aankondigd - de komende tweeenhalve week «een van de veiligste plekken op aarde» zal zijn. Dat is echter heel relatief. Het is onmogelijk om de hele regio - Salt Lake is de grootste stad die ooit de Winterspelen organiseerde - hermetisch af te sluiten.
De nachtmerrie van de Amerikanen is dan ook dat er op een plek buiten de Olympische zones een aanslag wordt gepleegd. Want zo'n terroristische actie kan ook grote invloed hebben op de toekomst van de Olympische beweging. Zijn dan de Spelen eigenlijk nog wel te beveiligen.
En zal IOC-voorzitter Jacques Rogge dan nog in staat zijn het Olympische ideaal te verdedigen ? Als actief atleet maakte hij bij de Spelen van '72 in Munchen van nabij de Palestijnse aanslag mee die de sportwereld in een harde klap van zijn knusse imago beroofde. 11 Israeliers kwamen om het leven. Rogge besloot toen niet , zoals sommige collega-sporters wel deden , naar huis te gaan. Hij was van mening dat er niet voor terrorisme moest worden gezwicht. Dat vindt de Belg nog steeds.
Maar wat is die houding waard in het geval van een nieuwe ramp ?
Welkom in Fort Salt Lake
Beveiliging tijdens de Spelen
Vliegverkeer
Tijdens Spelen beperkt vliegverkeer in de 80-km-zone
Geen vliegverkeer tijdens openings- en sluitceremonie
F-16 gevechtsvliegtuigen en helicopters zullen continu boven de 80-km vliegen.
Anthrax
Duizenden doden met middel tegen anthrax
Beveiligingspersoneel
10.000 federale politieagenten
3500 militairen National Guard
2000 leden van Geheime Dienst
1000 FBI-agenten
Deelnemers : 2650
Officials : 1000
Verwacht aantal toeschouwers : 1,5 miljoen
Totale kosten veiligheid : 310 miljoen dollar
Camera's
In elke accomodatie hangen vele camera's waarmee publiek en sporters worden geobserveerd.
Controlepoortjes
Verplicht voor sporters/toeschouwers
Veiligheidsteams met chemische en biologische sensoren staan bij de locaties.
Toegang locaties
Auto's kunnen tot 90 meter van de locaties rijden. Toeschouwers moeten shufflebussen nemen of te voet komen.
Grote tassen , eten en drinken worden niet toegestaan. Bagage maximaal :
Infographic : Copyright Algemeen Dagblad 070202 /RR
De Nederlandse tweemans delegatie , geflankeerd door die van Slowakije ( rechts ) en IJsland , tijdens de ingebruikneming van het Olympisch Dorp. «Dit is geen schande , het gaat om de prestaties.» Foto Leo Vogelzang

TAIL :
Sport ; Politiek en Staat ; Binnenlandse Politieke Onrust ; Terrorisme ; Politiek en Staat ; Openbaar Bestuur ; Politie ; Bewaking en beveiliging

