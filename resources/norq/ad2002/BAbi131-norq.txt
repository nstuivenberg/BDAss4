DOCUMENT : 131 of 158

PAPER : Algemeen Dagblad

DATE : February 4, 2002


BYLINE : DOOR AD VAESSEN

SECTION : Binnenland ; Pg. 6

LENGTH : 252 words

DATELINE : Berlijn

BODY :

HEADLINE : De Winter weggedraaid ; Duitsland

Al na tweeenhalve minuut snoert de Duitse tv de «republikein» Leon de Winter de mond. De «monarchisten» Rudi Carrell en Marijke Amado krijgen daarentegen ruim baan tijdens het zes uur durende huwelijksverslag.
Nog abrupter wordt De Winters echtgenote , Jessica Durlacher , onderbroken. Na slechts drie hakkelende Duitse zinnen , waarin ze haar afschuw uitspreekt over «het vele geld» dat Oranje kost , is haar optreden afgelopen. «Wij onderbreken voor actuele beelden» , aldus de ARD. Het blijkt een smoes te zijn om het echtpaar De Winter van de zender te duwen. Getoond wordt een reportage over de royaltyverslaggever van Bunte , de Duitse Prive.
'U werkt met de botte bijl , u hanteert lelijke scheldwoorden« , verwijt presentatrice Tine Hassel De Winter naar aanleiding van zijn artikel in de Berliner Morgenpost. Daarin schreef hij onder meer dat Willem-Alexander »dom en simpel« is en dat Maxima uit katholiek-fascistische kringen stamt.
De Winter verdedigt dit artikel als een »afzeikstuk« , de behoefte van de Nederlanders aan sprookjes noemt hij »infantiel«. Na het vertrek van het tweetal distantieert de ARD zich van de uitspraken.
Liefst vier stations zenden de plechtigheid integraal uit. Rudi Carrell verluchtigt de uitzending van het ZDF.
De ARD vat de ceremonie na de vierde kus op het balkon als volgt samen : »Meine Damen und Herren , dit was zeker geen gearrangeerd huwelijk.«

TAIL :
Koningshuizen ; Televisie ; Media ; Omroep ; Recht ; Politiek en Staat ; Staatsrecht ; Staatsvormen

