DOCUMENT : 181 of 254

PAPER : Algemeen Dagblad

DATE : February 5, 2002


SECTION : Sport ; Pg. 21

LENGTH : 188 words

DATELINE : Nyon

BODY :

HEADLINE : Topclubs : andere opzet toernooi om UEFA-Cup

Een aantal topclubs in Europa maakt zich sterk voor een andere opzet van het toernooi om de UEFA-beker. Dat bleek gisteren tijdens een workshop van de UEFA in Nyon. De clubs , die niet behoren tot de exclusieve G-14, hebben een voorkeur voor een poulesysteem met 32 deelnemers , dat later uitmondt in een knock-out-fase.
Volgens David Dein , vice-voorzitter van Arsenal , is de huidige formule van de Champions League zeer geschikt voor het UEFA-bekertoernooi. Eventuele wijzigingen in het tweede Europa-Cuptoernooi zijn afhankelijk van de besluitvorming in de Europese Commissie over de centrale marketingpolitiek van de UEFA. De gezamenlijke verkoop van de tv-rechten is bijvoorbeeld voor de Europese Commissie een heikel punt.
Namens Nederland maken Ajax en PSV deel uit van de invloedrijke G-14, die zich nog niet over de ideeen heeft uitgesproken. Naast de Amsterdammers en de Eindhovenaren behoren ook AC Milan , Inter , Juventus , Liverpool , Manchester United , Barcelona , Real Madrid , Borussia Dortmund , Bayern Munchen. FC Porto , Olympique Marseille en Paris Saint Germain tot de elitegroep.

TAIL :
Voetbal ; Sport

