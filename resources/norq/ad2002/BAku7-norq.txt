DOCUMENT : 7 of 59

PAPER : Algemeen Dagblad

DATE : February 8, 2002


SECTION : Cultuur & Media ; Pg. 11

LENGTH : 153 words

BODY :

HEADLINE : House-remix Adios Nonino ; MUZIEK

Zanger en 3FM-deejay Eric Dikeb brengt begin volgende week de house-remix Janken Zal Ze ! van het tangonummer Adios Nonino uit. Een uur nadat hij het lied gistermorgen in het programma Stenders Vroeg presenteerde , hadden volgens Dikeb al tien platenmaatschappijen aangeboden het nummer op cd te zetten. Adios Nonino verwierf afgelopen zaterdag landelijke bekendheid toen de bandoneonist Carel Kraayenhof het Argentijnse lied tijdens de huwelijksplechtigheid voor prinses Maxima en kroonprins Willem-Alexander speelde. «Ik heb echt m'n best gedaan het nummer te verneuken , maar het is een sterke compositie» , aldus Dikeb. «Zelfs met een housebeat eronder blijft Nonino staan als een huis.» Het nummer zal met het oog op de internationale markt worden uitgebracht onder de titel Crying.

TAIL :
Popmuziek ; Koningshuizen ; Recht ; Politiek en Staat ; Staatsrecht ; Staatsvormen ; Kunst en Cultuur ; Kunst ; Muziek

