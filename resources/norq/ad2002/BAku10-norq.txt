DOCUMENT : 10 of 59

PAPER : Algemeen Dagblad

DATE : February 8, 2002


BYLINE : DOOR KARIN KUIJPERS

SECTION : Cultuur & Media ; Pg. 12

LENGTH : 974 words

BODY :

HEADLINE : Michelin houdt van Nederland

Een dag van grote blijdschap en diep verdriet bracht de nieuwe editie van de Michelingids. Elf restaurants met een nieuwe ster , de reeds bekende eerste derde ster bij Parkheuvel in Rotterdam en een tweede ster voor het Amstelhotel in Amsterdam. Michelin is gul geweest. Een rondreis door Nederland voor reacties.
In Rotterdam
«Jullie willen ons gek krijgen» , sist Rosalie Helder als de zoveelste tv-ploeg de keuken van Parkheuvel induikt. Maar Cees en Rosalie laten zich niet gek maken. Zij eet tussen de onophoudelijke stroom telefoontjes om te feliciteren en te reserveren , haar casinoboterhammetje en Cees doet gewillig en met koelbloedigheid wat de media van hem vragen. Meest gestelde vraag : «Worden uw prijzen nou hoger ? » Waarop Helder antwoordt geen enkele aanleiding te zien om de gerechten duurder te maken. 'U betaalt 57 euro voor een viergangendiner bij ons en tien euro meer voor het menu Parkheuvel waarin duurdere ingredienten zijn verwerkt.« Aan eten komt Helder niet toe vandaag , laat staan koken. Er komen zoveel gelukwensen binnen in de vorm van taarten ( die ze met geen mogelijkheid kunnen opeten zoveel ) , bloemstukken en magnums champagne dat de zaak in de loop van de middag steeds meer op een cadeauwinkel gaat lijken. Op een rijtje met de grote chefs der aarde. Paul Bocuse , Alain Ducasse , Cees Helder. Helder zucht : »Ik kan het nog nauwelijks bevatten.« Nederland laat met de derde ster de cultuur van de spruitjesgeuren definitief achter zich.
In Marbella
Herman den Blijker , de culibaas van Rotterdam , kan wel janken om de genadeloze afstraffing van Michelin aan zijn bedrijf. Restaurant De Engel heeft zijn ster verloren en het andere restaurant Zeezout , waar Patrick 't Hart en Alain Adriaansse zo gloedvol koken , zit dit jaar wederom niet in de prijzen. »Ik moet hier eens effuh goed over nadenken« , hakkelt de anders zo mondige kok vanaf zijn vakantieadres..
Tussen Rotterdam en Den Haag
Burgemeester Ivo Opstelten. »Fantastische prestatie van meneer en mevrouw Helder. Geweldig voor de stad. We hebben al een bloemetje gestuurd. Wat ik er het liefst eet ? Ik zou het niet weten. Ik wacht meestal af wat ik krijg.«
In Den Haag
Calla's , Marcel van der Kleijn , wordt uit zijn bed gebeld door Jonnie Boer. »Ik dacht nog welke gek belt er nu al op om te reserveren. Maar we hebben een ster ! We hebben vorig jaar bezoek gehad van Michelin-inspecteur Van Craenenbroeck en die at gek genoeg vier gerechten in plaats van een , wat hij meestal doet. Ik dacht nog «da's vast geen goed teken» , maar we hebben «m.»
In Amsterdam
Edwin Kats van La Rive in het Amstelhotel is de gekte voorbij. Twee sterren. «Ik was vrij vandaag. Had het totaal niet verwacht. Ik ben natuurlijk net twee jaar bezig bij het Amstel. Dat er nu maar een jaar tussen de eerste en de tweede ster zit , zegt ook wel weer iets over de onvoorspelbaarheid van Michelin. Ik vind het geweldig.»
Bij het Okurahotel in Amsterdam , waar restaurant Yamazato een ster heeft gekregen , snappen ze niet goed wat wij van hun willen. Solly , solly luidt het. Dus geven wij het commentaar van Michelin : «Na Lai Sin , Sichuan , Spaandershoeve en Mario Uva is Yamazoto de volgende buitenlandse keuken die een ster krijgt om de veelheid aan andere keukens in Nederland te weerspiegelen.»
Bij Vossius haalt sterrenveteraan Robert Kranenborg opgelucht adem. «Heb ik een ster ? Oh wat top ! Ik was zo bang dat er niets zou gebeuren omdat ik pas in november ben begonnen. Maar wat erg van Toine Hermsen , die zijn tweede ster kwijt is. Het zal je gebeuren.»
In Apeldoorn
Bij de Echoput van Peter Klosse wordt feest gevierd. Na hem vier jaar kwijt te zijn geweest , is de ster weer terug. «He , he , zucht Klosse , »we zijn weer terug bij waar we ons thuis voelen. En dat met de ploeg die al 30 jaar bij ons is ! We hebben de afgelopen jaren ons beleid ingrijpend gewijzigd. De chef Theus de Kok is meer een trait d'union tussen de keuken en de gast geworden en dat heeft zijn vruchten afgeworpen. Ik ben toch meer een rol op de achtergrond gaan spelen omdat ik binnenkort ga promoveren op smaakdenken. En eindelijk die derde ster in Nederland , daar hebben we veel te lang op moeten wachten.«
In Oisterwijk
Staat de boel op zijn kop. Na het vertrek van Cas Spijkers en zijn sterrenverval , was het restaurant vanaf 1999 sterrenloos. Charles Hilders heeft alles op alles gezet om de tent terug op de kaart ter krijgen. »En gelukt. We zijn hier zo verschrikkelijk blij.«
In Kruiningen
Jannis Brevet , de man die vorig jaar Interscaldes overnam van Maartje Boudeling , heeft de twee sterren van Maartje kunnen behouden. »Ik ben perplex , want in 99 van de 100 gevallen moet je jezelf eerst bewijzen.«
In Maastricht
Huilt Toine Hermsen ongetwijfeld dikke tranen. Want hij kan of wil niet meer aan de telefoon komen. Hermsen is een van de beste chefs van Nederland , maar blijkbaar is er ergens iets mis gegaan , want Michelin doet nooit zomaar iets. Een collega : »Meneer Hermsen is zich aan het voorbereiden voor de wintersport. Hij wil geen commentaar meer geven.«
De sterren van NederlandDe Michelinsterren zijn weer uitgereikt. Een overzicht waar er volgens Michelin het beste eten is.Michelinsterren 20021 sterVermeer ( Barbizon Palacehotel ) - AmsterdamVan Vlaanderen - AmsterdamVossius - AmsterdamYamazato ( Okurahotel ) AmsterdamDe Echoput - ApeldoornCalla's - Den HaagPaul van Waarden - Den HaagOlivio - HarderwijkDe Swaen - Oisterwijk2 sterrenLa Rive ( Amstelhotel ) - Amsterdam3 sterrenParkheuvel - Rotterdamvervallen sterrenDe Engel - RotterdamMarienhof - AmersfoortDe Rotisserie - AmersfoortHet Jachthuis - ApeldoornHeliantshuf - Uden2 naar 1 sterToine Hermsen - MaastrichtInfographic : Copyright Algemeen Dagblad 080202 / IS / RM

TAIL :
Recreatie en Vrijetijdsbesteding ; Gastronomie ; Economie ; Bedrijfstakken ; Horeca

