DOCUMENT : 71 of 158

PAPER : Algemeen Dagblad

DATE : February 6, 2002


BYLINE : VAN EEN ONZER VERSLAGGEVERS

SECTION : Binnenland ; Pg. 2

LENGTH : 420 words

DATELINE : Amsterdam

BODY :

HEADLINE : Nederlanders hebben ontspannen seksleven

Alles mag , maar niets moet bij seks in Nederland. De bevolking van ons land is wat betreft seks erg liberaal , wat bijvoorbeeld blijkt uit blootprogramma's op televisie. Maar in hun eigen seksleven zijn ze heel conservatief.
Dit is volgens Sabine van der Velden van reclamebureau Euro RSCG het opmerkelijkste resultaat van een onderzoek naar seks in acht landen , waaronder Nederland. «Op seksgebied doen Nederlanders alles wat ze willen , maar ze willen eigenlijk niet zo veel. Amerikanen en Britten proberen van alles , maar zijn behoorlijk gefrustreerd in hun seksbeleving. Nederlanders weten waar ze trek in hebben en zijn vrij tevreden» , constateert Van der Velden.
In Frankrijk , Groot-Brittannie , Italie , Spanje en de Verenigde Staten heeft ongeveer 20 procent van de ondervraagden wel eens seks op kantoor gehad. Mexico en China springen eruit met ongeveer 30 procent. In Nederland heeft 10 procent «het» gedaan op het werk. En 11 procent zou het wel willen op kantoor.
Volgens Van der Velden zijn Nederlanders vrij duidelijk over wat ze wel en niet willen : «Neem bijvoorbeeld verkrachtingen in films op televisie. Voor Chinezen is dat vrij gewoon en aantrekkelijk. Maar voor Nederlanders is dat absoluut fout.»
Met prostitutie hebben Nederlanders ook de minste problemen ten opzichte van de landen waarin het onderzoek is gedaan. Bordelen met een vergunning , «live» seks in clubs , prostitutie thuis en op straat kunnen in Nederland respectievelijk op de instemming van 91 procent , 83 procent , 84 procent en 26 procent van de ondervraagden rekenen. In de andere landen liggen die percentages veel lager.
Nederlanders hebben weinig seks in het vliegtuig of in de trein : 7 procent. Spanje scoort hier het hoogst , 30 procent , gevolgd door de Fransen met 17 procent en de Britten met 19 procent. Van de Nederlandse ondervraagden heeft 7 procent ooit seks met meer dan een persoon tegelijk gehad. Daarbij scoren de Chinezen het hoogst : 29 procent , gevolgd door de Spanjaarden en Amerikanen ( 24 procent ) , de Britten ( 18 procent ) en de Fransen ( 12 procent ) .
Nederlanders hebben ook het liefst een slimme partner , blijkt uit het onderzoek van Euro RSCG dat in combinatie met andere gegevens onder meer voor reclamedoeleinden voor de klanten wordt gebruikt. Van de Nederlanders vindt 87 procent intelligentie belangrijker dan uiterlijk , geld of macht. Wereldwijd had 72 procent voorkeur voor een partner met hersens.

TAIL :
Seksualiteit ; Cultuur ; Kunst en Cultuur ; Maatschappij ; Sociaal Cultureel

