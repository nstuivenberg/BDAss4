DOCUMENT : 87 of 254

PAPER : Algemeen Dagblad

DATE : February 8, 2002


BYLINE : VAN EEN ONZER VERSLAGGEVERS

SECTION : Sport ; Pg. 21

LENGTH : 180 words

DATELINE : Rotterdam

BODY :

HEADLINE : Leonardo terug bij A-selectie

Coach Bert van Marwijk heeft Leonardo teruggehaald bij de A-selectie van Feyenoord. De jeugdige Braziliaan trainde gisteren voor het eerst weer met de groep mee.
Leonardo werd drie weken lang als straf verbannen naar de bijvelden op Varkenoord omdat hij bijna twee weken te laat terugkeerde van zijn vakantie in Brazilie. Ook moest hij een flinke geldboete ( bijna 5000 euro ) betalen. De Braziliaan bleek bij terugkeer bovendien een zeer flinke conditie-achterstand te hebben.
Volgens woordvoerder Jan D. Swart van de Rotterdamse club zit Leonardo's straf er nu op. De kans bestaat overigens nog steeds dat Feyenoord de Braziliaan tijdelijk verhuurt. «Maar er heeft zich nog geen serieuze gegadigde gemeld» , aldus Swart.
Glenn Loovens is twee weken uitgeschakeld. De jeugdige centrale verdediger van Feyenoord liep woensdagavond tegen Fortuna Sittard een spierverrekking op. Ook Van Hooijdonk , Bosvelt , Rzasa en Zoetebier trainden gisteren niet mee. Van Marwijk gunde die spelers uit voorzorg een dag rust omdat zij last van lichte blessures.

TAIL :
Voetbal ; Sport

