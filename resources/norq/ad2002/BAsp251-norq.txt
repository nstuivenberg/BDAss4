DOCUMENT : 251 of 254

PAPER : Algemeen Dagblad

DATE : February 4, 2002


SECTION : Sport ; Pg. 22

LENGTH : 175 words

BODY :

HEADLINE : Uytdehaage bijna beledigd

Jochem Uytdehaage vindt de voorzichtige discussie of hij zijn Olympische startbewijs op de 1500 meter wel waard is , bijna beledigend. De Europees kampioen zou volgens sommigen op het razendsnelle ijs van Salt Lake City niet snel genoeg zijn om in aanmerking te komen voor een medaille. Behalve Uytdehaagde komen Ids Postma , Jan Bos en Rintje Ritsma op de mijl uit.
Erben Wennemars , die vorige week 1.44 klokte ( geen erkend wereldrecord ) , ziet zichzelf als kanshebber op goud omdat «niet een allrounder , maar een sprinter op dit ijs de 1500 meter gaat winnen». Wennemars verloor echter tijdens de beslissende wedstrijden , in december en januari in Heerenveen , tot twee keer toe van Uytdehaage.
Uytdehaage : «Ik heb me volgens de regels gekwalificeerd , dan had Wennemars zijn seizoen maar anders moeten indelen. Ik zal er voor zorgen dat ik straks niet de laatste Nederlander word. Ik heb ook van Wennemars' snelle tijd gehoord. Goeie tijd. Aan mij om daar op te antwoorden. Ik ben ook heel snel.»

TAIL :
Schaatsen ; Sport ; Wintersport

