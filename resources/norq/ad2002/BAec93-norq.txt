DOCUMENT : 93 of 119

PAPER : Algemeen Dagblad

DATE : February 5, 2002


BYLINE : VAN EEN ONZER VERSLAGGEVERS

SECTION : Economie ; Pg. 22

LENGTH : 461 words

DATELINE : Rotterdam

BODY :

HEADLINE : Senaat wil ex-topman Enron dagvaarden ; Leiding failliet energiebedrijf verkiest te zwijgen

De Amerikaanse Senaat wil de oud-topman van Enron , Kenneth Lay , met een dagvaarding dwingen om alsnog een verklaring af te leggen over de ondergang van de energiereus.
Lay zou oorspronkelijk vrijwillig voor het Congres verschijnen. Maar het afgelopen weekeinde trok hij zich terug nadat een congreslid en een senator zich op televisie negatief hadden uitgelaten over Enron. De ex-topman stelde daarom dat hij eerder als verdachte dan als getuige zou worden gehoord. De Democratische senator Ernest Hollings , die een commissie voorzit die de zaak-Enron onderzoekt , vindt daarom dat Lay moet worden gedagvaard.
Twee andere managers die direct betrokken waren bij de controversiele financiele constructies van Enron , ex-financieel directeur Andrew Fastow en zijn rechterhand Michael Kopper , willen zich beroepen op het vijfde amendement in de grondwet , dat burgers het recht geeft te zwijgen als ze zichzelf anders in juridische problemen zouden brengen.
Fastow en Kopper weigerden ook al mee te werken aan een intern onderzoek van de Enron-commissarissen , waarvan afgelopen weekeinde het verslag verscheen. Volgens de onderzoekers verdiende Fastow persoonlijk minstens $30 miljoen aan de dubieuze transacties en Kopper zeker $10 miljoen. Eind vorig jaar moest Enron opbiechten dat door de ingenieuze constructies met semi-dochtermaatschappijen de winst tussen 1996 en 2001 kunstmatig met $500 miljoen was opgepompt. Dat zorgde voor een verlies aan vertrouwen onder beleggers , financiers en klanten en leidde tot het faillissement van het bedrijf.
Uit het onderzoek blijkt dat in het laatste levensjaar van Enron de winst nog veel meer was opgeblazen : met liefst $1 miljard. De manier waarop de deals waren verwerkt was volgens het Special Investigation Committee «duidelijk verkeerd , blijkbaar een gevolg van fouten in het opzetten van de structuur van de transacties of de boekhoudkundige verwerking.»
Pikant is dat uit het rapport blijkt dat huisaccountant Arthur Andersen intensief betrokken was bij het opzetten van vrijwel alle deals. Andersen inde voor deze adviezen $5,7 miljoen. Tegelijkertijd moest Andersen zelf de controle doen van de boeken en verslaggeving. Inmiddels is de accountant zelf ook in opspraak gekomen , ook al door het vernietigen van vele Enron-dossiers. Andersen heeft een commissie ingesteld die de handelwijze van het concern onder de loep te neemt. Als voorzitter is Paul Volcker ingehuurd , die als president van de Amerikaanse centrale banken de voorganger was van Alan Greenspan. Volgens Volcker zijn er «aanzienlijke veranderingen» in Andersens gedrag nodig. m , .

TAIL :
Zie ook pagina 1
Faillissementen ; Fraude en corruptie ; Energievoorziening ; Economie ; Recht ; Criminaliteit ; Delicten ; Bedrijfsleven

