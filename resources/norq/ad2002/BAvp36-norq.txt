DOCUMENT : 36 of 52

PAPER : Algemeen Dagblad

DATE : February 6, 2002


BYLINE : VAN ONZE REDACTIE BUITENLAND

SECTION : Voorpagina ; Pg. 1

LENGTH : 235 words

DATELINE : Bristol

BODY :

HEADLINE : Machinist verdwaalt op spoor

«Hier spreekt uw conducteur. We moeten terug , want de machinist is de weg kwijt.» Deze bizarre mededeling hoorden honderden passagiers in een volle trein van Bristol naar Edinburgh zondag uit de luidsprekers van hun trein.
De machinist was zo verstrikt geraakt in een wirwar van omleidingen dat hij moest terugkeren naar het beginstation om de weg te vragen aan een collega. Uiteindelijk liep de trein meer dan een uur vertraging op.
Communicatiedeskundige Chris Bates ( 52 ) was zo boos dat hij , terug in Birmingham , uitstapte en besloot alsnog de auto te nemen om naar Leeds te reizen. «We waren net vertrokken toen de trein stopte. We stonden een minuut of tien stil , toen ze het ons vertelden» , zegt Bates in de Britse krant The Daily Telegraph. «We geloofden onze oren niet. Sommige mensen zullen dit een grappig verhaal vinden , maar gezien de situatie waarin de spoorwegen verkeren is het helemaal niet om te lachen.»
Volgens een woordvoerder van Virgin Trains , de exploitant van de trein , heeft de machinist juist gehandeld. «Hij mag niet rijden op trajecten waarvoor hij niet is getraind. Als hij was doorgereden , had hij fout gezeten.»
In Groot-Brittannie zijn de spoorwegen geheel geprivatiseerd en opgedeeld in een zestigtal bedrijven. Er zijn veel problemen met uitvallende en vertraagde treinen. Ook zijn er met enige regelmaat ongelukken.

TAIL :
Spoorwegen ; Verkeer en Vervoer

