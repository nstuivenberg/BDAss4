DOCUMENT : 113 of 254

PAPER : Algemeen Dagblad

DATE : February 7, 2002


SECTION : Sport ; Pg. 16

LENGTH : 187 words

DATELINE : Lissabon

BODY :

HEADLINE : Doorgaan EK 2004 in gevaar

In Portugal groeit de angst dat het Europese kampioenschap voetbal in 2004 in eigen land weleens niet kan doorgaan. Die vrees is gevoed door de officiele mededeling van de regering , gisteren , dat ze geen euro extra betaalt aan de bouw van de stadions.
Portugal bevindt zich vrij plotseling in alarmfase een. Vanuit de Europese Commissie kwam vorige week de waarschuwing dat de staatsschuld te groot is ; de overheidsuitgaven overstijgen de economische groei. Voor sportminister Jose Lello aanleiding om de Portugese voetbalwereld duidelijk te maken dat de hand op de knip gaat.
Voorts komt nu pas duidelijk naar voren dat de speelsteden ook hun financiele problemen hebben. Door recente verkiezingen zijn in veel steden nieuwe burgemeesters aan de macht gekomen. Die zouden zich willen onttrekken aan financiele afspraken die door hun voorgangers zijn gemaakt over het bouwen van nieuwe stadions of verbouwen van bestaande stadions.
Zo dreigt er nu een bouwstop voor het nieuwe stadion van Benfica in Lissabon en is ook in Porto en Coimbra de financiering van de stadions in gevaar.

TAIL :
Voetbal ; Sport

