DOCUMENT : 105 of 254

PAPER : Algemeen Dagblad

DATE : February 7, 2002


SECTION : Sport ; Pg. 14

LENGTH : 146 words

DATELINE : Salt Lake City

BODY :

HEADLINE : Nieuwe klapschaats mag niet van ISU

De internationale schaatsunie ( ISU ) heeft in Salt Lake City haar veto uitgesproken over de nieuwste klapschaats. Bij de schaats wordt het klapmechanisme bestuurd door een minicomputer die onder de schoen is aangebracht.
Op de eerste 10 tot 20 meter functioneert de klapschaats als de conventionele schaats met vaste schoen.
Pas als de schaatsers gaan glijden , wordt het klapmechanisme door de computer ingeschakeld. Vooral de sprinters denken door die nieuwe techniek tijd te winnen.
De wonderschaats werden in het begin van het seizoen getest door Erben Wennemars en Monique Garbrecht. Beiden kwamen tot de conclusie dat het mechanisme nog niet 100 procent betrouwbaar is en nog in de kinderschoenen staat. De ISU verbiedt de klapschaats op basis van haar reglement dat zegt dat elektronische hulpmiddelen verboden zijn.

TAIL :
Schaatsen ; Sport ; Wintersport

