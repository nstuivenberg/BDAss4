DOCUMENT : 95 of 119

PAPER : Algemeen Dagblad

DATE : February 5, 2002


SOURCE : ANP

BYLINE : ANP

SECTION : Economie ; Pg. 22

LENGTH : 205 words

DATELINE : Rotterdam

BODY :

HEADLINE : Nederland bij beste internetgebruikers

De economieen van de Verenigde Staten , Finland , IJsland , de Scandinavische landen en Nederland profiteren het meest van de nieuwe informatietechnologie. Landen als Italie en Frankrijk blijven daar ver bij achter. Binnen de eurozone moet Nederland alleen Finland voor laten gaan.
Dat blijkt uit een studie van de universiteit van Harvard ( VS ) , die zondag op het Wereld Economisch Forum in New York is gepresenteerd. De onderzoekers hebben een index ontwikkeld aan de hand waarvan zij bepaalden welke landen de beste mogelijkheden hebben om de nieuwe technologieen te benutten. Het gaat daarbij niet alleen om het gebruik van onder meer internet , maar ook om zaken als de kosten van internetgebruik en het onderwijssysteem.
De Verenigde Staten liggen voorop , gevolgd door IJsland , Finland , Zweden en Noorwegen. Nederland komt vervolgens op de zesde plaats , net voor Denemarken. Frankrijk komt niet verder dan de 24ste plaats , direct gevolgd door Italie en Spanje. Deze drie landen leggen het af tegen onder meer Oostenrijk , Estland en Singapore. Helemaal onderaan staan Bangladesh ( 73 ) , Vietnam ( 74 ) en Nigeria ( 75 ) .

TAIL :
Internet ; Wetenschap en Techniek ; Technische Wetenschappen ; Informatica ; Computernetwerken

