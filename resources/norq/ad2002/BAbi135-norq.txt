DOCUMENT : 135 of 158

PAPER : Algemeen Dagblad

DATE : February 4, 2002


BYLINE : DOOR PETER D'HAMECOURT

SECTION : Binnenland ; Pg. 6

LENGTH : 301 words

DATELINE : Moskou

BODY :

HEADLINE : Tsaar Willem I ; Rusland

De correspondent van NTV zwaait met een oranje vlaggetje de Russische kijker toe ter afsluiting van zijn reportage uit Amsterdam. Meegezogen in de sfeer van de dag. De tv-zender ORT kan niet genoeg krijgen van de tranen en de pracht en praal rond Maxima en Willem-Alexander. Niet onvermeld blijft dat er onder de eregasten ook een echte Rus is. Michail Piotrovski is niet alleen de directeur van het wereldberoemde museum de Hermitage in St. Petersburg , hij is ook een persoonlijke vriend van de prins.
RTV roemt het bruidspaar. De prins , aldus de tv-zender , is een superintelligente man , die net als zijn moeder het land straks zal leiden als de directeur van een multinational zijn bedrijf. Maxima is weliswaar niet van koninklijken bloede maar heeft zo'n goede opleiding en opvoeding genoten dat zij geheel klaar is voor de rol van koningin naast Willem-Alexander. De tv-zenders geven geen rechtstreekse beelden uit Amsterdam , maar hebben in hun nieuwsbulletins een ruime plaats gereserveerd voor verslagen van het huwelijk.
Op de populaire radiozender Echo Moskvy verzucht een programmamaker : «Willem-Alexander is de kroonprins van Nederland , maar als ik me niet vergis kan hij via de Romanov-tak van zijn familie ( koning Willem II trouwde met Anna Paulowna , een dochter van tsaar Paul I , red ) misschien ook aanspraak maken op de Russische troon. Wat zou Rusland opfleuren met zo'n tsaar en tsarina.»
De Nederlandse gemeenschap in Moskou vierde de dag in stijl. Ambassadeur T.Hofstee had zijn residentie opengesteld waar eenieder de rechtreekse uitzending van de NOS kon volgen. 's Avonds kwamen de Nederlanders samen met Russen en Argentijnen tijdens een groot Maxima-feest.

TAIL :
Televisie ; Koningshuizen ; Recht ; Politiek en Staat ; Staatsrecht ; Staatsvormen ; Media ; Omroep

