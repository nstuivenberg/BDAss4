DOCUMENT : 66 of 119

PAPER : Algemeen Dagblad

DATE : February 6, 2002


BYLINE : DOOR MARTY THIELEMAN

SECTION : Economie ; Pg. 22

LENGTH : 337 words

DATELINE : Amsterdam

BODY :

HEADLINE : Spanjaarden the perfect fit

Afgelopen kerst zijn de onderhandelingen begonnen , maar HBG en Grupo Dragados praatten al twee jaar over samenvoeging van hun buitenlandse bouwactiviteiten , onthult HBG's bestuursvoorzitter Carel Jan Reigerman.
Wie nam het initiatief ?
«Zo heeft het niet gewerkt. Er gaan telefoontjes over en weer ; en je treft elkaar bij gezamenlijke projecten. De Spanjaarden zagen in het begin nog veel problemen en waren bovendien verwikkeld in uitputtende fusie- en overnamegesprekken. Toen die niet van de grond kwamen , hadden zij het gevoel dat zij op de Spaanse markt zouden vastlopen. Toen groeide bij hen de overtuiging dat zij via ons toegevoegde waarde konden krijgen op markten in het Verenigd Koninkrijk , Duitsland en Ierland.»
De zaak kwam in een stroomversnelling toen de 21-procentsaandeelhouder van het Spaanse concern , de bank Santander Central Hispano , het tot drie keer toe vertikte toestemming te geven voor een huwelijk tussen Dragados en het eveneens Spaanse Sacyr. Voor een samengaan met het grotere maar in Spanje onbekende HBG geeft de bank nu wel het groene licht. Overigens deden in Spanje vorig jaar al geruchten de ronde over een bod op HBG. Die staken met name de kop op toen de twee in Ierland op een lucratief contract jaagden voor de aanleg van twee autowegen van bijna [f]700 miljoen.
Reigersman is nu «laaiend enthousiast» en spreekt zoals te doen gebruikelijk van een perfect fit. «Het klikt tussen onze mensen en die van Dragados. We pakken de trein die nu voorbij komt. Een tweede kans krijgen we misschien niet meer. Pogingen om zelf te werken aan deze mogelijkheden tot uitbreiding , geven geen zekerheid.»
U wordt vice-president. Zijn er - mede gezien de respectabele leeftijd van bestuursvoorzitter Santiago Foncillas ( 72 ) - toezeggingen dat u op termijn eerste man wordt ?
«Daar is niet over gesproken. De vraag is niet aan de orde. Op dit moment is het leuk de komende opdracht goed uit voeren. Daarna zien we verder.»

TAIL :
Bouwnijverheid ; Economie ; Bedrijfstakken

