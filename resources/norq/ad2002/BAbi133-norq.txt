DOCUMENT : 133 of 158

PAPER : Algemeen Dagblad

DATE : February 4, 2002


BYLINE : DOOR AART HEERING

SECTION : Binnenland ; Pg. 6

LENGTH : 283 words

DATELINE : Rome

BODY :

HEADLINE : Kussen in de herhaling ; Italie

De zwijmelende blik van de kroonprins heeft ook de Italianen vertederd. «Guglielmo-Alessandro hield niet op zijn beminde bruid in de ogen te kijken» , zei de commentator van het tv-journaal TG5, dat de dag na het huwelijk alle kussen van Maxima nog eens in de herhaling gooide.
Volgens La Stampa en La Repubblica is hij overduidelijk smoorverliefd.
Maar de Italiaanse pers gaat ook uitgebreid in op de problemen rond de vader van de bruid. Tenslotte is de helft van de Argentijnen van Italiaanse afkomst en heeft Italie nog tientallen rechtszaken lopen tegen leden van de junta van Videla wegens de moord op Argentijnen die ook de Italiaanse nationaliteit hadden. La Repubblica spreekt van een «huwelijk tussen applaus en protest» en omschrijft Maxima als «het meisje van de dictatuur» en een «omstreden bruid» , die dankzij haar openheid de kritische Nederlanders voor zich heeft gewonnen.
De Italiaanse media signaleren met instemming de afwezigheid van vader Zorreguieta. Het meest linkse tv-journaal gaat uitgebreid in op de protesten en trekt een vergelijking tussen het verfbommetje en de rookbom van 1966, toen «de moeder van de kroonprins trouwde met een ex-nazi».
Verscheidene kranten hebben persoonlijke kennissen van Maxima opgetrommeld. In La Stampa beschrijft een van hen , hoe Maxima 's zomers op Long Island «haar vriendinnen shockeerde door topless te zonnen». Societyjournaliste Januaria Piromallo omschrijft haar in de Corriere della Sera als een rucksichtsloze carrieremaakster , die de sullige prins vakkundig om haar vinger heeft gewonden.

TAIL :
Televisie ; Kranten ; Koningshuizen ; Recht ; Politiek en Staat ; Staatsrecht ; Staatsvormen ; Media ; Pers ; Omroep

