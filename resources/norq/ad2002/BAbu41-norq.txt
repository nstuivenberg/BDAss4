DOCUMENT : 41 of 94

PAPER : Algemeen Dagblad

DATE : February 7, 2002


BYLINE : VAN ONZE REDACTIE BUITENLAND

SECTION : Buitenland ; Pg. 7

LENGTH : 343 words

DATELINE : Riyad

BODY :

HEADLINE : Saudiers scheiden Mekkagangers en terroristen

Saudi-Arabie heeft toegegeven dat 15 van de 19 vliegtuigkapers van de aanslagen op 11 september de Saudische nationaliteit hadden. Minister van Binnenlandse Zaken Nayef bevestigde dat. Ook de hoofdverdachte van de aanslagen , Osama bin Laden , is een Saudier.
De autoriteiten stellen alles in het werk om te voorkomen dat nieuwe terroristen het land binnenkomen. Eind deze maand begint de jaarlijkse moslimbedevaart ( hadj ) naar de heilige Saudische stad Mekka , die de profeet Mohammed in 630 na Christus op de ongelovigen veroverde. Naar verwachting zullen anderhalf miljoen moslims , afkomstig uit alle windstreken , deelnemen aan het vijfdaagse ritueel.
Nieuwe veiligheidsmaatregelen moeten terroristen van bedevaartgangers scheiden. De meesten komen aan op de speciale hadj-terminal in Djeddah , een kleine 100 kilometer ten westen van Mekka.
Op de luchthaven gaat alle bagage door een rontgenapparaat en worden koffers nog eens handmatig op drugs en wapens doorzocht. Tot nu toe zijn nog geen bommen gevonden , wel is een Indier betrapt met bijna twee kilo heroine.
Bovendien is de veiligheidsdienst begonnen persoonsgegevens van de bedevaartgangers te verzamelen. Daarmee moeten ze de bezoekers , indien nodig , kunnen opsporen en identificeren. De pelgrims hebben vaak net hun eerste vliegreis achter de rug als veiligheidsbeambten met Amerikaanse apparatuur hun ogen scannen. In een aangrenzende hal wordt vervolgens een vingerafdruk genomen door een Franse bedrijf.
Bij vertrek herhaalt de veiligheidsdienst de procedure om na te gaan of iedereen daadwerkelijk terugkeert. Hierdoor moet gelijk een einde komen aan de illegale immigratie van pelgrims uit arme landen die hun heil zoeken in de rijke oliestaat.
Dit jaar komen er minder pelgrims dan in het recordjaar 2001. In veel islamitische landen is de economische situatie verslechterd en de aanslagen op het World Trade Center hebben bij veel mensen geleid tot vliegangst.

TAIL :
Terrorisme ; Islam ; Levensbeschouwing ; Religie ; Politiek en Staat ; Binnenlandse Politieke Onrust

