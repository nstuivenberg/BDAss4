DOCUMENT : 115 of 254

PAPER : Algemeen Dagblad

DATE : February 7, 2002


SECTION : Sport ; Pg. 16

LENGTH : 100 words

DATELINE : Valencia

BODY :

HEADLINE : Testsessie Arrows zonder Verstappen

Jos Verstappen schitterde gisteren door afwezigheid bij de vuurdoop van de nieuwe Formule 1-auto van Arrows. Bij de testsessie op het circuit van Valencia nam alleen de Braziliaan Enrique Bernoldi plaats achter het stuur van de Arrows-Cosworth A23.
Volgens zijn manager Raymond Vermeulen rijdt Verstappen ook de komende dagen niet. «Jos zit thuis in Monaco. Hij heeft nog niets vernomen van Arrows.» Of de stilte betekent dat de Britse stal kiest voor de Duitser Heinz-Harald Frentzen , is onduidelijk. Frentzen reed ook niet in Valencia.

TAIL :
Autosport ; Sport ; Gemotoriseerde Sporten

