DOCUMENT : 17 of 52

PAPER : Algemeen Dagblad

DATE : February 8, 2002


BYLINE : VAN EEN ONZER VERSLAGGEVERS

SECTION : Voorpagina ; Pg. 1

LENGTH : 321 words

DATELINE : Hilversum

BODY :

HEADLINE : Oost-Europese maffia rukt op in Nederland

Bendes uit Oost-Europa sluizen jaarlijks honderden miljoenen aan crimineel geld weg naar Nederland en de Antillen. Het geld wordt onder meer geinvesteerd in onroerend goed en bedrijven.
Dat blijkt uit een rapport van het politieteam dat zich bezighoudt met Oost-Europese criminaliteit in ons land. Het rapport is gisteravond openbaar gemaakt door RTL-nieuws.
Smokkelbendes uit Oost-Europa gebruiken Nederland steeds vaker als doorvoerhaven voor sigaretten en verdovende middelen , stelt het politieteam. Alleen al de smokkel van sigaretten via Nederland naar Groot-Brittannie en Ierland - zes bendes uit Litouwen houden zich hiermee bezig - veroorzaakt een accijnsverlies van tientallen miljoenen guldens.
Russische bendes investeren op heel de wereld zeker 16 miljard dollar per jaar , waarvan een behoorlijk deel in Nederland terecht komt.
Ook de aanvoerroute van cocaine van Zuid-Amerika naar Rusland loopt door Nederland. Ons land exporteert verder veel grondstoffen voor synthetische drugs naar Baltische staten.
Vervolg op pagina 5
Ramkraken door Poolse bendes
Ramkraken vaak door Poolse bendes
Vervolg van pagina 1
Misdaadbendes
Aan de sigarettensmokkel nemen veel Nederlandse personen en bedrijven deel. Er is zelfs sprake van betrokkenheid van een «terroristische organisatie» , maar die wordt door het politieteam niet met name genoemd. Ook zijn Oost-Europese mensenhandelaren nog steeds heel actief in ons land. Er zijn in Nederland en Belgie ook bendes die geweldsdelicten plegen tegen Nederlandse zakenmensen. Die zijn op hun beurt vaak zelf betrokken bij min of meer frauduleuze handel met Oost-Europa , aldus de politie.
Het rapport gaat ook in op het toenemende aantal ramkraken in ons land. Die blijken vooral te worden gepleegd door Poolse bendes , aldus de politie. Gemiddeld wordt er een per anderhalve week gepleegd.

TAIL :
Georganiseerde misdaad ; Recht ; Criminaliteit

