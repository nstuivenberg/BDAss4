DOCUMENT : 14 of 52

PAPER : Algemeen Dagblad

DATE : February 8, 2002


SECTION : Voorpagina ; Pg. 1

LENGTH : 255 words

BODY :

HEADLINE : Hormoon duidt op jongen of meisje

Het hormoon HCG vertelt niet alleen dat je zwanger bent , maar zegt ook iets over het geslacht van het kind. Vrouwen die een meisje verwachten , hebben al na 16 dagen meer van dit hormoon in hun urine dan andere zwangere vrouwen.
HCG wordt alleen tijdens de zwangerschap in het lichaam aangemaakt. Zwangerschapstesten controleren daarom de aanwezigheid van dit hormoon in de urine. Uit Israelisch onderzoek blijkt nu dat vrouwen in verwachting van een meisje in de derde week gemiddeld 20 procent meer HCG in hun urine hebben dan vrouwen die een jongetje verwachten.
Bekend was al dat vrouwen die een meisje verwachten , vanaf de derde maand van de zwangerschap een hoger HCG-gehalte hebben dan vrouwen die een jongen verwachten. Dat dit verschil al zo vroeg in de zwangerschap ontstaat , is nieuw. De ontdekking kan worden gebruikt voor het ontwikkelen van een test , waarmee al zeer vroeg het geslacht van een kind is vast te stellen.
Zo'n test zou erg welkom zijn. Sommige erfelijke aandoeningen komen vrijwel alleen bij jongens voor. Dragers hiervan kunnen dan de zwangerschap in een vroegtijdig stadium af te breken , indien het om een jongetje gaat. Het HCG-gehalte alleen is overigens niet toereikend om hierop een test te baseren , aldus onderzoeker Yuval Yaron. Daarvoor zijn de resultaten te onbetrouwbaar. Om de betrouwbaarheid te verhogen moet het worden gecombineerd met andere stoffen in bloed of urine die iets zeggen over het geslacht van het kind. Welke moet nog worden onderzocht.

TAIL :
Zwangerschap

