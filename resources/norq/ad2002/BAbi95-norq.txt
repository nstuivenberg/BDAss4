DOCUMENT : 95 of 158

PAPER : Algemeen Dagblad

DATE : February 5, 2002


BYLINE : VAN EEN ONZER VERSLAGGEVERS

SECTION : Binnenland ; Pg. 4

LENGTH : 263 words

DATELINE : Den Haag

BODY :

HEADLINE : Slowaakse stagiairs in Nederlandse thuiszorg

Vanaf mei lopen 300 werkloze Slowaakse verpleegkundigen twee jaar stage in Oost-Nederland. Op die manier hoopt de thuiszorg een oplossing te hebben gevonden voor het nijpende personeelstekort. Volgens K. van Maren van thuiszorgorganisatie Icare is het project echter een vorm van ontwikkelingssamenwerking.
De AbvaKabo is fel tegen op het plan. De PvdA heeft gisteren Kamervragen gesteld en de SP wil een spoeddebat. Om de arbeidsmarktproblemen in de zorg aan te pakken , moeten de arbeidsvoorwaarden en de salarissen worden verbeterd , meent SP-Kamerlid Kant.
Minister Borst ( Volksgezondheid ) besloot vorig jaar niet langer werkvergunningen af te geven aan verpleegkundigen uit Suriname en Zuid-Afrika nadat Surinaamse parlementsleden zich hadden beklaagd over de ronselpraktijken van de Nederlandse ziekenhuizen.
Het ministerie van Volksgezondheid reageert terughoudend op het tewerkstellen van buitenlands personeel , met name uit landen die geen lid zijn van de Europese Unie , zoals Slowakije. «Stageplaatsen creeren is een goed initiatief maar het mag geen alternatief zijn om de wachtlijsten te verkorten» , aldus een woordvoerder van het ministerie.
Van tevoren krijgen de verpleegkundigen inburgerings- en taalcursussen van een Nederlandse hoogleraar in Bratislava. «De Slowaakse verpleegkundigen zorgen voor verlichting van de werkdruk , maar vormen geen structurele oplossing voor personeelstekort. Ze vallen in bij ziekte en vakantie van vaste werknemers en gaan huishoudelijke en verzorgende taken verrichten.»

TAIL :
Thuiszorg ; Maatschappij ; Welzijn

