DOCUMENT : 87 of 119

PAPER : Algemeen Dagblad

DATE : February 5, 2002


BYLINE : VAN ONZE VERSLAGGEVERS

SECTION : Economie ; Pg. 23

LENGTH : 444 words

DATELINE : ROTTERDAM

BODY :

HEADLINE : Recordaantal vezoekers filmfestival Rotterdam

De 31ste editie van het internationale filmfestival Rotterdam heeft het recordaantal van 350.000 bezoekers getrokken. Ondanks de mindere belangstelling afgelopen zaterdag , door het huwelijk van Maxima en Willem-Alexander , kon de organisatie dit jaar toch 5000 meer belangstellenden noteren dan in 2001. De film No Man's Land werd zaterdagavond bekroond met de publieksprijs.
Acteur Serge-Henri Valcke , die een kleine rol speelt in de film die verhaalt over de waanzin van de oorlog in Bosnie , nam de onderscheiding in ontvangst. Eerder al viel de productie van de Bosnische regisseur Danis Tanovic in de prijzen in Cannes , Sao Paulo en San Sebastian. En nog geen twee weken terug mocht hij in Los Angeles een Golden Globe , de graadmeter voor de Oscars die komende maand worden verdeeld , ophalen. In de publiekspeiling eindigden Atanarjuat , The fast runner , en het Nederlandse Tussenland , vrijdag bekroond met een Tiger Award , als respectievelijk tweede en derde. Verder scoorde ook het meer dan vier uur (!) durende betoog van Martin Scorsese over de Italiaanse film - Il mio viagguo in Italia - goed bij het publiek met een plek in de top 10.
Festival-woordvoerder Bert-Jan Zoet merkte zaterdagochtend duidelijk dat het huwelijk van Maxima en Willem-Alexander veel belangstelling trok. Zo zaten er in Pathe 1 op dat moment maar 50 mensen in de zaal , die de dagen ervoor op datzelfde tijdstip zo goed als uitverkocht was. Ook in andere bioscopen bleven veel stoelen onbezet.
Voor de rechtstreekse alternatieve , kritische verslaggeving over het huwelijk in Lantaren/Venster - via een straalverbinding verzorgd door het Amsterdamse Salto-tv - was bar weinig belangstelling. Mensen waren toch vooral geinteresseerd in de officiele reportages van de NOS. Zoet : «Pas na drie uur 's middags , toen de uitzendingen afgelopen waren , liepen de zalen weer helemaal vol. Opmerkelijk was dat dat wel heel snel ging.»
Festivaldirecteur Simon Field sprak van een zeer geslaagd evenement. «Niet alleen door de grote publieke belangstelling. Het wordt ook weerspiegeld door het feit dat het festival van Cannes en het New Directors-festival van New York interesse hebben in films , die in Rotterdam in premiere zijn gegaan. Ons festival heeft bewezen dat er zowel plek was voor nieuwe ontdekkingen als voor reflectie over wat er op dit moment gaande is in het filmmetier. Zo was er grote belangstelling voor het thema What is cinema ? »
Over thema's voor volgend jaar heeft hij nog geen ideeen. Het enige dat op dit moment duidelijk is , is dat de 32ste editie van het Rotterdamse filmfestijn gehouden zal worden van 29 januari tot en met 9 februari 2003.

