DOCUMENT : 32 of 59

PAPER : Algemeen Dagblad

DATE : February 6, 2002


BYLINE : ANNEMART VAN RHEE

SECTION : Cultuur & Media ; Pg. 13

LENGTH : 201 words

BODY :

HEADLINE : Pimmetje scoort , Pimmetje mist

De naam zegt het al. Tussenrapporten zijn er om - waar de realiteit dat vraagt of om sportief als we zijn ongelijk te bekennen - herzien te worden. Een paar maanden geleden kreeg Pim Fortuyn als scorende media-cowboy en prima donna van de shockrockers van Leefbaar Nederland een dikke voldoende. Eindelijk wat reuring in het met compromissen dichtgemetselde politieke polderlandschap. Maar Pim stelt de laatste tijd stelselmatig teleur met het aankondigen en afhaken van zijn lijstduwende semi-vips. Wel Bram Moszkowicz , geen Moszkowicz. Wel Catherine Keyl , geen Catherine. En nu ook al geen Henk Wijngaard en geen Hans Kraay sr. Maar wel een potsierlijke single met Pierre Kartner. Smurfenuitmelker en structureel verongelijkt man van wie de houdbaarheidsdatum decennia geleden al verstreek. Een man ook met wie - net als overigens met Henk Wijngaard - een moderne kiezer zich in zijn zwaarste delirium nog niet wil associeren. Bracht hij niet ooit een ode aan inlegkruisjes voor kleine meisjes ? Een vette blunder van Pim. Of ook : Pimmetje scoort , Pimmetje mist.
Cijfer : 4.

TAIL :
Politieke partijen ; Recht ; Politiek en Staat ; Staatsrecht ; Gemeenten ; Binnenlandse Politiek ; Lokale Politiek

