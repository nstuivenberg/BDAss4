DOCUMENT : 8 of 254

PAPER : Algemeen Dagblad

DATE : February 9, 2002


SOURCE : DPA

BYLINE : DPA

SECTION : Sport ; Pg. 31

LENGTH : 171 words

DATELINE : Salt Lake City

BODY :

HEADLINE : Sneeuwstorm veroorzaakt problemen

Sneeuw en harde wind zorgden op de openingsdag van de Spelen voor problemen. De kwalificatie van het schansspringen werd uitgesteld tot morgen en de training voor de skiers en de noordse combinatie werd afgelast.
Bussen reden met grote vertraging tussen de verschillende Olympische complexen , omdat de wegen vanwege sneeuwval moeilijk begaanbaar waren. De organisatie durfde de WTC-vlag , de Amerikaanse vlag die het trotse symbool is geworden van de aanslag op het WTC-gebouw , niet te hijsen bij de openingsceremonie. De vlag zou te fragiel zijn.
Duizenden toeschouwers zochten bij het schansspringen hun heil onder de tribune. De fans van onder anderen Sven Hannawald en Adam Malysz stonden lange tijd in de file voordat ze het stadion konden bereiken. Er was een verkeerschaos ontstaan na een sneeuwstorm. In Salt Lake City deden zich vele lichte ongelukken voor. Mensen werden per radio en televisie opgeroepen hun auto thuis te laten.

TAIL :
Meteorologie ; Sport ; Wetenschap en Techniek ; Exacte Wetenschappen

