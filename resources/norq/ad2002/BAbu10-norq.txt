DOCUMENT : 10 of 94

PAPER : Algemeen Dagblad

DATE : February 9, 2002


SOURCE : Reuters

BYLINE : REUTERS

SECTION : Buitenland ; Pg. 6

LENGTH : 233 words

DATELINE : Monrovia

BODY :

HEADLINE : Noodtoestand in Liberia

De Liberiaanse president Charles Taylor heeft gisteren de noodtoestand afgeroepen , enkele uren nadat rebellen en regeringstroepen met elkaar in gevecht waren geraakt in de omgeving van de hoofdstad Monrovia.
De schotenwisseling had plaats bij Klay , op zo'n 30 kilometer afstand van Monrovia. Zo'n 15.000 mensen zijn op de vlucht geslagen. Rebellen zijn nog nooit zo dicht bij de hoofdstad geweest. Een leider van de rebellenbeweging LURD ( Verenigde Liberianen voor Verzoening en Democratie ) liet vanuit Ivoorkust weten dat duizenden rebellen klaar staan om Monrovia aan te vallen. Volgens hem zou de hoofdstad binnen 72 uur vallen. «Maar we willen Charles Taylor de gelegenheid geven om uit eigen beweging op te stappen.»
Monrovia is doodsbang dat het weer het toneel zal worden van straatgevechten , zoals in de zeven jaar durende burgeroorlog die eindigde toen de voormalige krijgsheer Taylor in 1997 tot president werd gekozen.
Alhoewel de oorlog met buurland Sierra Leone officieel is beeindigd , zijn nog steeds VN-sancties van kracht. Daaronder vallen ook een verbod op de export van diamanten en een wapenembargo. De VN wil voorkomen dat Liberia zijn diamanten ruilt voor wapens. Volgens Taylor heeft juist dat embargo de laaste ongeregeldheden in zijn land veroorzaakt.

TAIL :
Binnenlandse politieke onrust ; Burgeroorlogen ; Politiek en Staat ; Binnenlandse Politieke Onrust

