DOCUMENT : 94 of 119

PAPER : Algemeen Dagblad

DATE : February 5, 2002


BYLINE : VAN EEN ONZER VERSLAGGEEFSTERS

SECTION : Economie ; Pg. 22

LENGTH : 319 words

DATELINE : Rotterdam

BODY :

HEADLINE : Bush verwacht economische groei van 0,7 procent

President George Bush voorziet dat de Amerikaanse economie dit jaar 0,7 procent zal groeien. Volgend jaar zal de stijging 3,8 procent zijn , zo zei hij gisteren tijdens de presentatie van zijn begroting van ruim tweeduizend miljard dollar.
De belangrijkste punten in zijn begroting zijn een sterke groei van defensie-uitgaven en een belastingverlaging om de economie stimuleren.
De voorstellen van Bush zijn in lijn met zijn toespraak voor het Congres van vorige week. In zijn eerste State of the Union kondigde hij al aan dat de totale uitgaven 2128 miljard dollar bedragen. Daarmee stijgen over het begrotingsjaar , dat loopt van oktober 2002 tot september 2003, de overheidsbestedingen met 3,7 procent en ontstaat er voor het eerst sinds vier jaar weer een tekort. Dat is voor die periode begroot op 106 miljard dollar.
Veel geld gaat naar de binnenlandse veiligheid. Daar verdubbelt het budget bijna van 19,5 naar bijna 38 miljard dollar. De defensie-uitgaven , waarmee de oorlog tegen het terrorisme moet worden gefinancierd , groeit met 12 procent tot 379 miljard dollar , de grootste stijging sinds 20 jaar. Daarnaast vraagt Bush in zijn begrotingsvoorstel voor de komende tien jaar een belastingverlaging van 591 miljard dollar.
Het extra geld voor het militaire apparaat komt vrij door te bezuinigen op vrijwel alle binnenlandse bestedingen , zoals wegenbouw , gezondheidszorg en sociale projecten voor bijvoorbeeld werkloze jongeren. Bush spreekt in een begeleidende brief aan het Congres van «nieuwe realiteiten waarmee de natie wordt geconfronteerd».
De regering voorziet een werkloosheidspercentage van 5,9 procent. In 2003 is dat iets teruggelopen tot 5,5 procent. In de voorstellen gaat Bush uit van een inflatie voor dit jaar van 1,8 procent. Voor 2003 wordt een prijsstijging van 2,2 procent verwacht.

TAIL :
Binnenlandse politiek ; Nationale economie ; Economie ; Politiek en Staat

