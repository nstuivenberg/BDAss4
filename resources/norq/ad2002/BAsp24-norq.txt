DOCUMENT : 24 of 254

PAPER : Algemeen Dagblad

DATE : February 9, 2002


SECTION : Sport ; Pg. 33

LENGTH : 163 words

DATELINE : Rome

BODY :

HEADLINE : Schorsing Stam maand verminderd

De Italiaanse Federale Appelcommissie ( CAF ) heeft de schorsing van Jaap Stam met een maand verminderd. De speler van Lazio Roma mag vanaf 15 maart weer voor zijn club uitkomen.
Stam werd twee weken geleden door het Italiaanse olympisch comite ( CONI ) voor vijf maanden geschorst nadat hij in oktober positief had gereageerd bij een dopingtest. De verdediger heeft altijd ontkend verboden middelen te hebben gebruikt en tekende beroep aan tegen die straf. De zaak kwam gisteren voor.
De vermindering betekent dat Stam op 17 maart zijn opwachting kan maken voor Lazio. De ploeg uit Rome speelt dan tegen Brescia. Ook is hij beschikbaar voor de oefenwedstrijd van het Nederlands elftal op 27 maart tegen Spanje.
De CAF besloot de straf van de Spanjaard Josep Gaurdiola ( vier maanden ) te handhaven. Beide spelers kunnen in de toekomst ook buiten trainingen en wedstrijden om worden gecontroleerd.

TAIL :
Sport en lichaam ; Straffen ; Voetbal ; Sport ; Recht ; Justitie

