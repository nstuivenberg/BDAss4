DOCUMENT : 5 of 59

PAPER : Algemeen Dagblad

DATE : February 8, 2002


SECTION : Cultuur & Media ; Pg. 11

LENGTH : 109 words

BODY :

HEADLINE : Een Toorop op zolder ; BEELDENDE KUNST

Op de zolder van het gemeentehuis van Domburg heeft jarenlang een tekening van beeldend kunstenaar Jan Toorop ( 1858-1928 ) liggen te verstoffen. Het gaat om een gewassen pentekening ter grootte van een A-viertje , met een afbeelding van een boerenkar met mensen. De waarde wordt geschat op 18.000 euro. Hoe de pentekening op de zolder van het gemeentehuis is terechtgekomen , is vooralsnog een raadsel. Toorop woonde en werkte lange tijd in Domburg , waar hij een kunstenaarskolonie om zich heen verzamelde. De tekening blijft voorlopig in de kluis van het gemeentelijk museum in Veere.

TAIL :
Schilderkunst ; Kunst en Cultuur ; Kunst ; Beeldende Kunst

