DOCUMENT : 29 of 59

PAPER : Algemeen Dagblad

DATE : February 6, 2002


BYLINE : DN

SECTION : Cultuur & Media ; Pg. 13

LENGTH : 160 words

BODY :

HEADLINE : Franz Lachner ; CD'S

Franz Lachner ( 1803-1890 ) was goed bevriend met Schubert en een kennis van Beethoven.
Ook was hij dirigent , onder meer van de opera in Wenen. Als componist is zijn naam na zijn dood zo goed als verdwenen. De cd met twee van zijn strijkkwartetten ( opp. 120 en 76 ) geeft een indruk van het conservatieve muzikale klimaat in de tijd waarin grootheden als Schumann , Liszt , Berlioz en Wagner de toon hebben gezet. Lachners muziek is niet van het kaliber van deze goden , maar zeker aardig voor liefhebbers van kamermuziek uit het midden van de 19de eeuw. Het idioom is verwant aan Schumann en Schubert , met een sterk romantisch karakter en een zekere inventiviteit. Jammer dat het Rodin Kwartet de kracht en het vuur mist om deze muziek echt leven in te blazen. Hoe zuiver het spel ook is , het is niet meer dan correct en braaf.
Franz Lachner. Strijkkwartetten. Rodin Kwartet. Amati amo 0003/1.

TAIL :
Klassieke muziek ; Kunst en Cultuur ; Kunst ; Muziek

