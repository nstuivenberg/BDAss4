DOCUMENT : 5 of 12

PAPER : Algemeen Dagblad

DATE : February 8, 2002


SECTION : Diagnose ; Pg. 29

LENGTH : 132 words

BODY :

HEADLINE : Zelf kiezen bij miskraam ; ZWANGERSCHAP

Ongeveer 20 procent van alle zwangere vrouwen heeft weleens last van
bloedverlies in de eerste drie maanden. Bij de helft van hen is dit het eerste
teken van een miskraam. Margreet Wieringa-de Waard ging na welke behandeling
beter is : het spontane verloop van een miskraam afwachten of een curettage. Zij
vond geen verschil in veiligheid en complicaties tussen beide behandelingen. Bij
het maken van een keuze kan daarom de voorkeur van de patient de doorslag geven.
Vrouwen die de behandeling van hun voorkeur kregen , voelden zich sneller mentaal
weer goed. Kan de patient geen keuze maken , dan is afwachten het beste : met een
week uitstel is 40 procent van de currettages te voorkomen , aldus Wieringa. Haar
promotie was gisteren aan de Universiteit van Amsterdam.


TAIL :
Zwangerschap

