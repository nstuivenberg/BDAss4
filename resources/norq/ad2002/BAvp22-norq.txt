DOCUMENT : 22 of 52

PAPER : Algemeen Dagblad

DATE : February 7, 2002


BYLINE : DOOR ORKUN AKINCI

SECTION : Voorpagina ; Pg. 1

LENGTH : 547 words

DATELINE : Rotterdam

BODY :

HEADLINE : Snelle scheiding populair ; Economische teruggang ondermijnt huwelijken

Nederlanders kiezen massaal voor een flitsscheiding. De snelle uitweg uit het huwelijk via het geregistreerd partnerschap wordt maandelijks door ruim 400 echtparen gebruikt. Deze mogelijkheid bestaat sinds 1 april vorig jaar.
Als de trend doorzet , vindt bijna 20 procent van de echtscheidingen dit jaar in een ommezien plaats. Het Centraal Bureau voor de Statistiek ( CBS ) meldde gisteren dat in 2001 een recordaantal van 37.500 huwelijken strandde. De flitsscheidingen zijn daarbij niet meegerekend.
Op 1 april werd het burgerlijk huwelijk opengesteld voor homoseksuelen , zodat zij hun partnerschap konden omzetten in een huwelijk.
De omgekeerde weg is ook mogelijk. Veel echtparen zetten hun huwelijk sindsdien om in een partnerschap , dat ze korte tijd later laten ontbinden. Het voordeel van die constructie is dat er geen rechter aan te pas hoeft te komen.
Het geregistreerd partnerschap werd in 1998 om een heel andere reden ingevoerd : mensen die niet wilden of konden trouwen , konden zich op die manier toch binden. Vooral homoparen maakten er gebruik van , omdat zij nog niet mochten trouwen. Maandelijks registreerden zo'n 100 homoparen hun partnerschap.
Het aantal is razendsnel opgelopen , ook al kunnen homo's tegenwoordig trouwen. In september werden 300 partnerschappen geregistreerd , inmiddels zijn het er 500 per maand.
J. Latten , die zich bij het CBS bezighoudt met demografische ontwikkelingen , denkt dat de stijging volledig voor rekening komt van het aantal mensen dat via het geregistreerd partnerschap van het huwelijk afwil. «Tot april bleef het aantal partnerschappen dat per maand werd aangegaan gelijk. Maar vanaf uitgerekend 1 april tekent de stijging zich af. Hoe meer bekendheid er aan deze vorm van scheiden is gegeven , hoe meer mensen er gebruik van hebben gemaakt. Momenteel gebeurt het 500 keer in de maand , dat getal stijgt nog altijd.»
Op pagina 5
Minder huwelijken in recessie
Minder huwelijken in economisch dal
Vervolg van pagina 1
Flitsscheiding
Bij een flitsscheiding kunnen partners zelf een verklaring opstellen die ze inleveren bij de burgerlijke stand. Voorwaarde is dat er geen kinderen in het spel zijn , want gezagstoewijzing mag niet onderling worden geregeld. In dat geval moet er toch een rechter beslissen.
De flitsscheidingen zijn niet verwerkt in de door het CBS gepubliceerde cijfers over huwelijken en scheidingen. Werden ze wel meegeteld , dan zou naar voren komen dat het jaarlijkse aantal huwelijken nog maar twee keer zo groot is als het aantal echtscheidingen. In 2001 bereikten beide cijfers historische waarden : 83.000 en 37.500. Nog nooit gingen zo veel mensen uit elkaar en sinds 1995 beloofden nog nooit zo weinig mensen elkaar eeuwige trouw. Volgens Latten komt dat door de economische teruggang. «Als het consumentenvertrouwen afneemt , zie je dat minder mensen trouwen. Ze stellen het bijvoorbeeld uit omdat ze nog geen huis kunnen kopen of om andere financiele redenen. Scheidingen komen juist vaker voor. Als een relatie toch al broos is en er komen ook nog financiele teleurstellingen bovenop , is het snel gebeurd.»
Minder huwelijken
Aantal huwelijken en scheidingen per jaar.
( pagina 5 )

TAIL :
Samenlevingsvormen en relaties ; Maatschappij ; Sociaal Cultureel

