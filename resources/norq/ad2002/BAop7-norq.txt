DOCUMENT : 25 of 40

PAPER : Algemeen Dagblad

DATE : February 6, 2002


BYLINE : PAMELA HEMELRIJK

SECTION : Trefpunt ; Pg. 8

LENGTH : 614 words

BODY :

HEADLINE : Wishfull thinking

Het staat voorlopig een-nul voor de monarchie , daar zijn alle commentaren
het wel over eens. Maar dat het een aflopende zaak is , daarvan zijn al die
deskundigen heilig overtuigd. «Als modernisering van het koningschap inhoudt dat
de leden van het koninklijk huis voortaan als soapsterren door het leven moeten
gaan , dan zal de monarchie geen lang leven beschoren zijn» , constateert de NRC.

Volgens John Jansen van Galen hoeft er ook maar weinig te gebeuren en het is
met de monarchie gedaan : een paar strubbelingen tussen de gelieven , breed
uitgemeten door de roddelpers , en het doek valt. Wishfull thinking , mogen we
aannemen , maar ook de historica Reinildis van Ditzhuyzen , een onvervalste
Oranjeklant , was er heel pertinent in : als de royals hun eigen mythe ondergraven
door elkaar naar het leven te staan , met hun lijfwachten te kezen , en anderszins
op ordinaire wijze de vuile was buiten te hangen , dan is het natuurlijk over en
sluiten met de monarchie. «Dat hebben we in Engeland en Monaco gezien» , voegde
ze er triomfantelijk aan toe.

Niemand sprak haar tegen , terwijl bij mijn beste weten de Grimaldi's en de
Windsors nog steeds op de troon zitten. Ondanks het feit dat Prince Charles
graag een tampax in de poes van Camilla Parker Bowles zou willen wezen , en
ondanks het feit dat de nieuwe man van Caroline van Monaco af en toe in het
openbaar zijn pik laat zien , als ik goed ben ingelicht. Ordinairder kan het toch
niet , zou je zeggen.

Het lijkt wel of die deskundige commentatoren elkaar ook allemaal napraten ,
net als het gewone plebs. Allemaal proberen ze ons wijs te maken dat de
monarchie staat of valt met het imago van de monarch. Maar volgens mij is daar
helemaal niets van aan : regelmatig is het in de geschiedenis voorgekomen dat een
koning zo raar deed dat hij in het dolhuis moest worden opgenomen , maar dat
heeft nog nooit geleid tot het uitroepen van de republiek.

Het mooiste voorbeeld is natuurlijk de Beierse koning Ludwig II , die zo gek
was als 1 bos uien , zich geheel en al met de Zonnekoning vereenzelvigde en op
zekere dag zijn lakeien opdracht gaf om in Parijs een bank te beroven , omdat hij
de schatkist tot de bodem had leeggeplunderd. Hij werd niet eens afgezet , en na
zijn dood heeft men met vereende krachten zijn eveneens stapelkrankzinnige broer
Otto I op de troon gehesen. Hij heeft het nog 5 jaar volgehouden ook. Pas in
1918 werd in Beieren de republiek uitgeroepen , maar dat had niks te maken met de
erfelijke krankzinnigheid in het Huis Wittelsbach , en alles met de Eerste
Wereldoorlog.

Monarchieen gaan namelijk nooit als een nachtkaars uit , en ze worden ook
nooit op vreedzame wijze intern afgeschaft. Er wil me tenminste geen enkel
voorbeeld te binnen schieten. Wil een monarchie het loodje leggen , dan moet daar
op z'n minst een bloedige revolutie aan te pas komen ( Frankrijk , Rusland ) , of
een staatsgreep door enge kolonels met zonnebrillen ( Griekenland , Spanje ) , of
een wereldoorlog ( Duitsland , Oostenrijk-Hongarije ) , of een communistische
bezetting van buitenaf ( Joegoslavie , Bulgarije , Roemenie , Montenegro , Albanie ,
en noem ze maar op ) .

Zelfs als een troonopvolger bedankt voor de eer , zoals indertijd Edward
VIII , gebeurt er nog niks. Terwijl dat voor de Britse regering toch de ideale
gelegenheid zou zijn geweest om de republiek uit te roepen. Toen koning
Boudewijn het verdomde om de Belgische abortuswet te ondertekenen is hij ook
niet afgezet. Die vorsten geven aan de lopende band voorzetjes voor open doel ,
maar ze worden nooit ingekopt. Ik zie de monarchie hier pas verdwijnen als
overste Karremans , met financiele steun van het Republikeins Genootschap , een
staatsgreep pleegt. Eerder niet.

