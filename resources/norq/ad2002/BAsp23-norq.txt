DOCUMENT : 23 of 254

PAPER : Algemeen Dagblad

DATE : February 9, 2002


SECTION : Sport ; Pg. 33

LENGTH : 361 words

DATELINE : Moskou

BODY :

HEADLINE : Zwitserse tennissers laten kansen liggen

De Zwiterse tennissers hebben de kans op een comfortabele 2-0 voorsprong in de Davis Cup-ontmoeting in en tegen Rusland laten liggen. Michel Kratochvil stond tegen Jevgeni Kafelnikov op een 2-1 voorsprong in sets en 6-5 in het vierde bedrijf. De Helveet liet de ervaren Rus terug in de set en de wedstrijd komen en verloor met 3-6 6-4 6-1 6-7 2-6.
Onder toeziend oog van oud-president Boris Jeltsin had Roger Federer de Zwitsers met een zege op Marat Safin op een 1-0 voorsprong gebracht. In de eerste set ging de partij redelijk gelijk op , maar in het tweede en derde bedrijf had de finalist van de Australian Open weinig in te brengen : 7-5 6-1 6-2.
In Spanje liet Alex Corretja zich voor eigen publiek in Zaragoza verrassen door Younes El Aynaoui. De winnaar van de Davis Cup in 2000, vorig jaar in de eerste ronde verslagen door Nederland , had dankzij Juan Carlos Ferrero de eerste partij gewonnen. De Spanjaard , die wegens een blessure de Australian Open liet schieten , klopte Hicham Arazi met 6-3 6-1 6-2.
In Birmingham nam Tim Henman revanche op Jonas Bjorkman voor zijn nederlaag in de vierde ronde van de Australian Open. De Brit klopte de Zweed in een partij van 3,5 uur met 6-4 7-5 4-6 7-5. Thomas Enqvist trok voor de Scandinaviers de stand in de tweede partij gelijk. Hij klopte Greg Rusedski met 7-6 7-6 6-2. Thomas Johansson , de verrassende winnaar van de eerste Grand Slam van dit jaar , ontbreekt in Engeland wegens een blessure.
Duitsland begon zonder kopman Tommy Haas goed tegen Kroatie. Onder leiding van de nieuwe captain Michael Stich won Rainer Schuttler in Zagreb met 5-7 7-6 6-3 7-6 van Ivan Ljubicic. Nicolas Kiefer , die bij het toernooi in Rotterdam de plaats in neemt van de nog altijd geblesseerde Richard Krajicek , was niet opgewassen tegen Wimbledon-winnaar Goran Ivanisevic : 6-7 3-6 4-6.
Tsjechie profiteerde in de confrontatie met Brazilie optimaal van de afwezigheid van Gustavo Kuerten. De Zuid-Amerikaan heeft problemen met de heup. De Oost-Europeanen wonnen beide enkelpartijen. Jiri Novak won met 6-1 6-1 6-4 van Andre Sa. Bohdan Ulihrach versloeg Fernando Meligeni met 6-3 6-4 6-4.

TAIL :
Tennis ; Sport

