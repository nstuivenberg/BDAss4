DOCUMENT : 141 of 254

PAPER : Algemeen Dagblad

DATE : February 6, 2002


BYLINE : DOOR GERRIT AMBTMAN

SECTION : Sport ; Pg. 18

LENGTH : 531 words

BODY :

HEADLINE : Skeleton ; TIJDSCHRIFTEN

De knop moet nog even om , maar komend weekeinde beginnen de Olympische Winterspelen in Salt Lake City. Dan is het beeld opnieuw Oranje. Sportweek , vakblad voor de sportliefhebbers , helpt de lezers het bruggetje over en plaatst over twee pagina's nog een foto van de balkonscene in Amsterdam. Er is een excuusje : de kroonprins is lid van het Internationaal Olympische Comite.
Wat we van Sportweek vooral willen weten : wat is skeleton ? De Olympische special die het blad deze week voor de actieprijs van twee euro aanbiedt , geeft geen uitsluitsel. Skeleton staat weliswaar keurig in het Olympisch programma en het tijdschrift voorspelt zelfs de medaillewinnaars in deze discipline , maar geeft verder geen toelichting.
Sportweek roert liever in de bekende pannetjes die Nederland op het vuur heeft staan. Schaatsen dus. Verhalen over troeven als Marianne Timmer , Annamarie Thomas , Gianni Romme en Jochem Uytdehaage zijn zeker voor een actueel sportblad verplichte kost. Aardiger is dat Sportweek op basis van kennis , archief en natte vinger alle plakken al vast verdeelt. Volgens de experts komt de Nederlandse ploeg straks met 11 schaatsmedailles ( 2x goud , 6x zilver , 3x brons ) naar huis en wint de Zwitserse Maya Pedersen het skeleton bij de dames. Alleen weten we nog steeds niet of we ook naar haar optreden moet kijken.
Het maandblad Sport International besteedt in elk geval wel een paar regels aan de mysterieuze sport. Skeleton wordt weliswaar in een apart en handig Olympisch gidsje alleen in het dagprogramma ( woensdag 20 februari ) genoemd , maar Sport International helpt de lezer toch iets verder op weg. De redactie neemt alle disciplines even door en legt ook uit wat je moet doen om die te winnen. Nuttige informatie voor liefhebbers die straks alleen al door de NOS 175 uur Olympische televisie krijgen voorgeschoteld en ook curling , de Noordse combinatie , freestyle skien en skeletom moeten consumeren.
Buiten de platgetreden paden ( Ids Postma , Gianni Romme en Gretha Smit ) schrijft Sport International onder de kop «Het verdriet van Finland» uitvoerig over de crisis in de langlaufsport van dat land. Skilopen is in het hoge noorden even populair als schaatsen in Nederland. Bijna een jaar geleden werden zes toppers tijdens het WK in Lahti op doping betrapt. Het demasque van de skilopers zorgde voor nationale rouw en schaamte. Sponsors keerden de Finse bond de rug toe , coaches en doktoren werden ontslagen en de zondige toppers geschorst. De minister stelt nog steeds een onderzoek in dat teruggaat tot de jaren 70. De Finse nationale trots is gekrenkt. En Nederland gewaarschuwd.
De betrapte valsspelers ontbreken in Salt Lake City , waar skeleton voor het eerst sinds de Spelen in 1948 weer op het programma staat. Volgens Sport International is de Zwitser Gregor Stahli de torenhoge favoriet voor dit onderdeel bij de mannen. Hij kan het snelste op de buik op een sleetje met het hoofd naar voren naar beneden glijden. Deze sport mogen we vooral niet verwarren met rodelen , want daar moeten de deelnemers juist met de rug op de slee en met de benen vooruit zo snel mogelijk over de eindstreep zien te komen.

TAIL :
Tijdschriften ; Media ; Pers

