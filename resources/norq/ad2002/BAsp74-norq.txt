DOCUMENT : 74 of 254

PAPER : Algemeen Dagblad

DATE : February 8, 2002


BYLINE : ALMA HUISKEN

SECTION : Sport ; Pg. 17

LENGTH : 310 words

BODY :

HEADLINE : Oil down

In het BBC-programma «Ready , steady , cook» - waarin gastkoks in 20 minuten een hoofdmaal bereiden - sprak een marktkraamhouder en amateurkok uit Grenada liefdevol over het nationale gerecht van zijn eiland : oil down. Voor oil down kunt u varkensvlees gebruiken , gezouten vlees ( zoals pekelvlees , of zoutvlees uit de toko ) of zelfs makreel : reken een flinke filet per persoon. Net als rendang wordt oil down gestoofd in kokosmelk. Die laat je inkoken ( «boil down to oil» , vandaar de naam ) tot er slechts wat olie rest , waarin het gerecht ten slotte kort bakt.
Voor 6 personen : 450 gram pekelvlees ( of zoutvlees , 1 nacht geweekt in royaal koud water en 20 minuten zachtjes gekookt in vers water - uitgelekt ); 900 gram groene bakbananen , geschild , in stukken ; 450 gram pompoen , in stukken ; sap en dungesneden schil van 1 limoen ; 1 liter kokosmelk ( geen kokosroom !); 700 gram kipfilet , in stukjes ; 2 gele , hele Madam Jeanettepepers : of 6 Spaanse pepers ( 3 groene , 3 rode , met of zonder zaad , in ringetjes ); 2 knoflooktenen , grof gehakt ; 1 bos lente-uitjes , gekneusd , grof gehakt ; 3 takjes tijm ; 1 rode ui , grofgehakt ; 350 gram wilde spinazie , de steeltjes grof gehakt ; 150 gram okra's ( toko ) kapje verwijderd , of eventueel sperzieboontjes , in stukjes ; 1 eetlepel kurkuma ( koenjit ); 1 laurierblad.
Besprenkel bakbanaan en pompoen 15 minuten met limoensap.
Roer de kokosmelk los. Doe het ( zout ) vlees in een braadpan met antiaanbakbodem , voeg de groenten toe. Doe ook alle ingredienten erbij , giet de kokosmelk erbij , bestrooi het geheel met kurkuma en dek het gerecht af met de spinaziebladeren. Breng het afgedekt aan de kook en laat uw oil down 45-60 minuten op zacht vuur garen. Roer af en toe en draai het vuur op de laagste stand als de kokokosmelk indikt. Serveer er rijst of pitabrood bij.

TAIL :
Gastronomie ; Recreatie en Vrijetijdsbesteding

