DOCUMENT : 42 of 119

PAPER : Algemeen Dagblad

DATE : February 7, 2002


BYLINE : VAN ONZE CORRESPONDENTE

SECTION : Economie ; Pg. 18

LENGTH : 163 words

DATELINE : Parijs

BODY :

HEADLINE : Franse boerenleider moet brommen

De Franse boerenleider Jose Bove gaat drie maanden de gevangenis in voor de vernieling van een Mc Donald's restaurant in Millau. Bove had beroep aangetekend tegen zijn veroordeling , maar het hof van cassatie verwierp dat gisteren.
De inmiddels wereldberoemde Franse actievoerder vernielde in augustus 1999 een filiaal van de Amerikaanse fastfood-keten. Daarmee tekende hij protest aan tegen de mondialisering en de daar uit voorvloeiende «malbouffe» ofwel de fantasieloze maaltijd van hamburgers en frieten. Aanleiding was de Amerikaanse importheffing op roquefortkaas , als straf voor het Franse importverbod van rundvlees uit de VS. Bove bereikte met zijn actie de status van verzetsheld. Niet alleen collega-boeren , maar ook hippies en intellectuelen uit alle delen van de wereld steunden zijn strijd tegen het grootkapitaal.

TAIL :
Landbouw ; Horeca ; Demonstraties ; Politiek en Staat ; Binnenlandse Politieke Onrust ; Economie ; Bedrijfstakken ; Agrarische Sector

