DOCUMENT : 12 of 94

PAPER : Algemeen Dagblad

DATE : February 9, 2002


BYLINE : VAN ONZE REDACTIE BUITENLAND

SECTION : Buitenland ; Pg. 6

LENGTH : 318 words

DATELINE : New York

BODY :

HEADLINE : Bomschoenterrorist Reid heeft banden met al-Qaeda

Richard Reid , de Brit die op een vlucht van American Airlines mogelijk een aanslag met een schoenbom wilde plegen , had steun van leden Osama bin Ladens netwerk al-Qaeda. Dat meldt het Amerikaanse tv-station ABC op basis van welingelichte bronnen. In de schoen zijn een haar en een vingerafdruk gevonden , beide niet van Reid. De verdachte zelf wacht intussen zijn proces af in een gevangenis in de staat Massachusetts.
Reid zegt dat hij de explosieven in Amsterdam heeft gekocht. Vandaar ging hij per trein naar Parijs , waar de explosieven in zijn schoenen zouden zijn gemonteerd. Hier nam hij een vliegtuig naar Miami. Tijdens de vlucht viel zijn gedrag op , waarna personeel en passagiers hem overmeesterden.
Volgens onderzoekers waren de schoenen van Reid omgebouwd tot een bom , die krachtig genoeg was om het passagiersvliegtuig op te blazen. In het schoeisel zat geen metaal , zodat Reid probleemloos de luchthavendetector kon passeren. Het ontwerp was dermate complex , dat de onderzoekers sterke vermoedens hebben dat het geen eenmansactie was. Volgens FBI-analist Matthew Levitt was Reid slechts de uitvoerder , en niet het brein achter de actie.
«Reid was afhankelijk van een uitgebreid Europees netwerk , dat voor ons grotendeels een mysterie is» , zegt Alexis Debat , oud-ambtenaar op het Franse ministerie van Defensie. Vermoed wordt dat terroristen in Frankrijk en Belgie Reid hielpen. Er zouden banden zijn met Djamel Beghal , die vastzit in Frankrijk op verdenking van het beramen van een aanslag op de Amerikaanse ambassade in Parijs. Levitt : «De financiering , het materiaal , de know-how , alles wijst erop dat er meer achter deze actie zit : een persoon of een groep. Dit lijkt het werk van al-Qaeda.»
De eerste foto van de schoenzool van de vermeende terrorist Reid , waarin explosieven werden gevonden.

TAIL :
FOTO ABC
Terrorisme ; Politiek en Staat ; Binnenlandse Politieke Onrust

