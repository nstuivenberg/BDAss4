DOCUMENT : 77 of 158

PAPER : Algemeen Dagblad

DATE : February 6, 2002


SOURCE : ANP

BYLINE : ANP

SECTION : Binnenland ; Pg. 5

LENGTH : 100 words

DATELINE : Assen

BODY :

HEADLINE : Oud-SS'er : geen straf

De rechtbank in Assen heeft justitie gisteren niet ontvankelijk verklaard in de strafzaak tegen oud-SS'er Dirk Hoogendam.
De inmiddels 79-jarige man kreeg in 1950 bij verstek de doodstraf voor oorlogsmisdaden en landverraad. Die werd later omgezet in levenslang. Door de verzetprocedure die hij vorig jaar begon , nam justitie de zaak opnieuw in behandeling. Dat betekent dat het eerdere vonnis is vervallen en Hoogendam geen nieuwe straf krijgt. De rechtbank nam in aanmerking dat de misdaden sinds 1975 zijn verjaard.

TAIL :
Strafrecht ; Oorlogsmisdaden ; Recht ; Criminaliteit ; Delicten

