DOCUMENT : 55 of 94

PAPER : Algemeen Dagblad

DATE : February 6, 2002


BYLINE : VAN EEN ONZER VERSLAGGEVERS

SECTION : Buitenland ; Pg. 6

LENGTH : 178 words

DATELINE : Rotterdam

BODY :

HEADLINE : Noorden telt meeste dikkerds

De meeste dikkerds wonen in Friesland en Drenthe. Zeker 75 procent van de bevolking in deze provincies is te dik. In Zeeland en Overijssel wonen de slankste mensen. Meer de helft van de bewoners daar heeft een ideaal gewicht. Dit blijkt uit een onderzoek van Pro Active International , dat 3000 Nederlanders onderzocht in opdracht van een medicijnenfabrikant.
Uit de cijfers komt naar voren dat 62 procent van alle Nederlanders boven de 20 jaar te zwaar is. Het percentage dikkerds stijgt naar Amerikaans niveau , waar bijna driekwart van de bevolking te zwaar is.
Slank blijven is voor de meeste Nederlanders niet weggelegd. We vielen vorig jaar weliswaar 35 miljoen kilo af , maar meer dan 34 miljoen daarvan kwam weer rond de buik en billen te hangen.
Volgens internist Gerrit de Groot van de Nederlandse Obesitas Kliniek wordt het «jojo-effect» veroorzaakt door extreem strenge dieten. «Men wil te veel afvallen in korte tijd. Vaak vervallen mensen na hun dieet in hun oude voedings- en leefpatroon.»

TAIL :
Gezondheid ; Voeding ; Consumentenzaken

