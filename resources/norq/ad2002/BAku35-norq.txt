DOCUMENT : 35 of 59

PAPER : Algemeen Dagblad

DATE : February 6, 2002


SECTION : Cultuur & Media ; Pg. 11

LENGTH : 474 words

BODY :

HEADLINE : De kern van de macht

Moet de minister onmiddellijk en in een handomdraai een kernreactor kunnen sluiten ?
Veel kankerpatienten zijn voor behandeling afhankelijk van materiaal uit Petten. Is ons land geschikt voor een dergelijk bedrijf ?
Gertruud Groen ( 36 ) , Dronten , lerares wiskunde , moeder van twee kinderen
De minister moet , als de veiligheid van mensen in gevaar is , onmiddellijk een bedrijf kunnen sluiten. Aansluitend moet gedegen onderzoek worden verricht door een onafhankelijk bureau , waarna de sluiting ook weer ongedaan kan worden gemaakt. Je kunt niet zonder meer de deskundigheid van het bedrijf zelf vertrouwen , daarvoor zijn er teveel belangen.
Voor kernreactoren die worden gebruikt voor medische doeleinden en heel Europa bedienen , zijn vast betere plekken te bedenken dan het dichtbevolkte Nederland. De capaciteiten voor windmolenparken zijn in Nederland nog lang niet benut , dus voor kernenergie is in ons land al helemaal geen plaats.
Patrick Laarhoven ( 32 ) , Amstelveen , software-ontwikkelaar
Blijkbaar is Pronk niet degene die dat beslist , maar de Kernfysische Dienst. Het lijkt overigens een beetje op paniekvoetbal. Of scoringsdwang voor de verkiezingen ? Als de Kernfysische Dienst gebreken aan het licht stelt horen er maatregelen genomen te worden. Zo lang er niets vaststaat , kun je ook geen actie ondernemen.
Als er behoefte is aan die radio-isotopen , waarom zouden die dan niet in Nederland kunnen worden gemaakt ? Het is wel erg makkelijk om iemand anders met de problemen op te schepen , maar we hebben nu die faciliteit hier. Laten we er dan ook de verantwoordelijkheid voor nemen.
Jan Bonthuis ( 36 ) , De Krim , adviseur energiebesparing
Niet in een handomdraai , maar als er een duidelijke indicatie is dat het veiligheidsbeleid bij een bedrijf niet klopt , dan moet de minister onmiddellijk kunnen ingrijpen , maar dan wel gefundeerd , bijvoorbeeld na controle door een onafhankelijk orgaan.
In Nederland is op dit gebied veel expertise aanwezig , als dat op deze manier nuttig kan worden aangewend is dat goed. Zelfs beter dan wanneer het materiaal wordt betrokken uit landen waar de veiligheidseisen lager liggen dan hier.
Janey Bakarbessy ( 29 ) Capelle aan den IJssel , webdesigner
Het draait in de eerste plaats om veiligheid. En dat is wat Pronk als prioriteit heeft. Moeten we soms wachten totdat er een derde scheurtje wordt gevonden ? Men is deskundig , maar hoe komt het dan dat er voor het eerste scheurtje niet meteen een oplossing is gevonden ?
Waar is nu eigenlijk wel plaats voor een kernreactor ? Eigenlijk nergens op de wereld ! Maar met deze middelen kunnen we wel proberen kanker te bestrijden totdat er een nieuw geneesmiddel is uitgevonden. Het is en blijft een moeilijke beslissing.

TAIL :
Kernenergie ; Geneeskunde ; Gezondheidszorg ; Gezondheid ; Economie ; Energievoorziening

