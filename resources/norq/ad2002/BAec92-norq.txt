DOCUMENT : 92 of 119

PAPER : Algemeen Dagblad

DATE : February 5, 2002


SOURCE : ANP

BYLINE : ANP

SECTION : Economie ; Pg. 22

LENGTH : 148 words

DATELINE : Amsterdam

BODY :

HEADLINE : Ex-KLM'ers willen geld zien

Drie gepensioneerde KLM'ers hebben een rechtszaak aangespannen tegen hun oude werkgever en het bestuur van het Pensioenfonds voor Vliegend Personeel. De oud-werknemers vinden het onterecht dat iedereen profiteert van de ruime overschotten in de pensioenpot , behalve zijzelf.
Luchtvaartmaatschappij KLM is ongeveer een jaar geleden met de vakbonden een nieuwe regeling overeengekomen voor tekorten en overschotten in het pensioenfonds. Overschotten gaan sindsdien naar de KLM in de vorm van premieverlaging en tekorten compenseert de werkgever door een hogere premie te betalen. «Werknemers krijgen een structurele inkomensverbetering van rond de 10 procent , maar wij niets. Terwijl het om overschotten gaat die wij indertijd hebben opgebouwd» , stelt een van de drie gepensioneerden , F. Brouwer.

TAIL :
Luchtvaart ; Pensioenen ; Economie ; Sociale Economie ; Verkeer en Vervoer

