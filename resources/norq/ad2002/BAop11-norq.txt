DOCUMENT : 40 of 40

PAPER : Algemeen Dagblad

DATE : February 5, 2002


BYLINE : DOOR LODEWIJK DE WAAL

SECTION : Trefpunt ; Pg. 11

LENGTH : 484 words

BODY :

HEADLINE : JSF-project goed voor onze industrie

Het kabinet wil de Joint Strike Fighter ( JSF ) als opvolger van de F-16. De
FNV vindt dat het belang van de Nederlandse industrie zwaar moet meewegen in de
keuze voor de nieuwe generatie gevechts- vliegtuigen.

Er lijkt onzekerheid te zijn over de vraag welke beslissing het kabinet zal
nemen over de opvolging van de F16 straaljager. Of het kabinet straaljagers wil
kopen , is geen zaak die de FNV behoeft bezig te houden : hier geldt absoluut het
primaat van de politiek. Defensiepolitieke overwegingen hebben bij dat besluit
uiteraard de doorslag moeten geven.

Maar toen het er naar uitzag dat de politieke kogel op dat punt door de
spreekwoordelijke kerk was , heeft de FNV zich wel afgevraagd wat de
verstandigste keuze zou zijn. Als je straaljagers koopt , zo is onze redenering ,
dan moeten we daarvan ook economisch optimaal profiteren.

Dat is , in tegenstelling tot de indruk die wordt gewekt , niet zo'n
verschrikkelijk gecompliceerde zaak.

Op de eerste plaats is duidelijk dat degenen die met het nieuwe toestel
moeten werken - wij horen dat ook van onze leden bij de Koninklijke Luchtmacht -
een duidelijke voorkeur hebben voor de Joint Strike Fighter ( JSF ) .

Het toestel komt ook uit een officiele vergelijking als de beste , zij het
met een kleine voorsprong op een van de concurrenten.

Verder is de invloed van een dergelijke order op onze eigen economische
ontwikkeling van groot belang. Het gaat om veel geld , en als toch al besloten is
dat uit te geven , dan graag op een manier die onze industrie het meest positief
beinvloedt. De FNV is van mening dat wel eens wordt onderschat , zelfs door het
Centraal Plan Bureau , dat ook in een economie met een sterke dienstensector , de
industrie van vitaal belang blijft. Uiteraard kan je ook met pretparken geld
verdienen , maar zonder de industrie als innovatieve motor , zal het allemaal een
stuk minder gaan. Meedoen aan de technologische ontwikkeling van de JSF is het
aantrekkelijkst , dat vinden niet alleen de meerderheid van het zich in het
luchtvaartcluster bevindende bedrijven , het is ook de mening van de mensen die
bijvoorbeeld bij de Technische Universiteit Delft bij de luchtvaart betrokken
zijn. Ook zij dringen nu aan op een snelle beslissing ten gunste van het
participeren in de JSF.

Het verzet , dat oorspronkelijk vooral uit goed geinformeerde kring van de
PvdA kwam , heeft veel opgeleverd. Onder meer een verbetering van de aanbiedingen
tot meebetalen van de kant van de betrokken «maakindustrie».

Dat is een goede zaak en daarmee is het pad geeffend voor een
kabinetsbesluit , dat spoedig genomen zal worden en dat een positieve uitwerking
zal hebben op de innovatieve kracht van de Nederlandse industrie. Het is te
hopen dat ook het parlement de nodige besluitvaardigheid kan opbrengen , en het
belang van de industriele ontwikkeling voldoende zal meewegen.

Lodewijk de Waal is voorzitter van de FNV.

