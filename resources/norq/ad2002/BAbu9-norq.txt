DOCUMENT : 9 of 94

PAPER : Algemeen Dagblad

DATE : February 9, 2002


SOURCE : AFP

BYLINE : REUTERS , DPA , AFP

SECTION : Buitenland ; Pg. 6

LENGTH : 426 words

DATELINE : Seoul

BODY :

HEADLINE : Noord-Korea : VS is duivels ; «Bush grijpt »as van kwaad« aan om defensiebudget te verhogen»

Noord-Korea , volgens de Amerikaanse president Bush deel van de «as van het kwaad» , heeft gisteren Amerika het «rijk van de duivel» genoemd. Volgens Seoul zijn de uitspraken van Bush slechts bedoeld om de grote stijgingen in het defensiebudget te rechtvaardigen voor het thuisfront.
Noord-Korea had eerder al laten weten de uitlatingen van Bush in zijn State-of-the-Union-rede op te vatten als een oorlogsverklaring. Gisteren zette het officiele persbureau KCNA de tegenaanval in. «De »dreiging« waar de VS over spreekt is een ingenieuze manier om de verhoogde uitgaven aan militaire doeleinden te rechtvaardigen.»
Volgens KCNA hebben de Verenigde Staten de meeste massavernietigingswapens ter wereld en willen ze alleen maar meer. «Dit is een helder bewijs dat de VS , een rijk van de duivel , een grote bedreiging vormt voor vrede en stabiliteit in de wereld.»
Ook in Moskou heerst onvrede. Reden daarvoor is een CIA-rapport waarin staat dat het Kremlin Iran , India , China en Libie bevoorraadt met raketten en met inlichtingen voor het maken van massavernietigingswapens. In een verklaring noemde het Russische ministerie van Buitenlandse Zaken het CIA-rapport gisteren «absoluut onacceptabel» en eiste uitleg.
Intussen heeft de Afghaanse interim-premier Karzai in Pakistan met president Musharraf gesproken over de wederopbouw van zijn land. Musharraf heeft daarbij volledige steun aangeboden. Ook beloofde hij zich niet te mengen in Afghanistans interne zaken. «Pakistan ziet graag een vredig , stabiel , verenigd en bloeiend Afghanistan als broederlijke buur» , zei Musharraf op een persbijeenkomst.
Tussen beide buurlanden botert het niet erg , omdat Pakistan sinds 1994 het Talibanregime heeft ondersteund. Daardoor bestaat onder veel Afghanen wantrouwen jegens Pakistan.
Beide mannen hebben gepraat over samenwerking bij de wederopbouw van Afghanistan. Pakistan heeft al ruim 110 miljoen euro toegezegd voor de opbouw van Afghanistan. Gisteren deed Musharraf daar nog eens 11 miljoen bij.
In Kabul en Kandahar moeten veel huizen worden herbouwd , talloze bruggen zijn vernield en vrijwel het gehele stratennet is verwoest. Het Pakistaanse bedrijfsleven hoopt op opdrachten.
De Afghaanse interim-premier Karzai ( links ) wordt door president Musharraf welkom geheten in Pakistan. Tijdens het officiele bezoek spreken de leiders van de twee buurlanden onder meer over de wederopbouw van Afghanistan.

TAIL :
FOTO TARIQ AZIZ/AP
Buitenlandse betrekkingen ; Defensie ; Terrorisme ; Politiek en Staat ; Binnenlandse Politieke Onrust

