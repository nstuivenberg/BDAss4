DOCUMENT : 24 of 158

PAPER : Algemeen Dagblad

DATE : February 9, 2002


SECTION : Binnenland ; Pg. 2

LENGTH : 107 words

DATELINE : Den Haag

BODY :

HEADLINE : Jaarlijks 4,5 miljoen maal buikgriep

Ongeveer 4,5 miljoen Nederlanders krijgen jaarlijks last van buikgriep. Vijf procent van hen is zo ziek , dat een huisarts wordt geraadpleegd. Dit blijkt uit onderzoek van de epidemioloog Matty de Wit , die gisteren op dit onderwerp promoveerde. Niet de gevreesde salmonellabacterie is de grootste boosdoener , maar een virus : het norwalk-like virus. Besmet water of voedsel is de eerste aanstichter , maar meestal wordt de ziekte van persoon op persoon doorgegeven. Buikgriep leidt tot diarree en overgeven. De Wit schrijft dat oplettendheid vooral nodig is in de kinderopvang en ouderenzorg.

TAIL :
Ziekten ; Gezondheid ; Geneeskunde

