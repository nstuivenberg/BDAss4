DOCUMENT : 5 of 158

PAPER : Algemeen Dagblad

DATE : February 9, 2002


BYLINE : VAN ONZE POLITIEKE REDACTIE

SECTION : Binnenland ; Pg. 3

LENGTH : 166 words

DATELINE : Den Haag

BODY :

HEADLINE : Abortusboot krijgt geen vergunning van Borst

De abortusboot van de stichting Women on Waves krijgt geen vergunning van minister Borst ( Volksgezondheid ) om zwangerschappen af te breken. De opvang bij complicaties is onvoldoende gegarandeerd en er is geen toezicht mogelijk op de varende abortuskliniek. Daarmee voldoet de boot niet aan alle eisen die gelden in de Wet afbreking zwangerschap.
Dat schrijft de minister in een brief aan de stichting , die onder meer tot doel heeft onveilige , illegale abortussen te voorkomen in landen waar abortus verboden is. Zo voer de boot vorig jaar naar de Ierse kust om daar vrouwen te helpen. In het katholieke Ierland is abortus verboden. Door net buiten de territoriale wateren te varen , zou de Ierse wetgeving kunnen worden ontdoken.
De minister weigert de vergunning op formele gronden , maar schrijft in haar brief ook dat ze waardering heeft voor een aantal activiteiten van de stichting. Women on Waves gaat tegen het besluit in beroep.

TAIL :
Abortus ; Gezondheid ; Gezondheidszorg

