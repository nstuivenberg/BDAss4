DOCUMENT : 166 of 254

PAPER : Algemeen Dagblad

DATE : February 5, 2002


BYLINE : VAN EEN ONZER VERSLAGGEVERS

SECTION : Sport ; Pg. 17

LENGTH : 255 words

DATELINE : Rotterdam

BODY :

HEADLINE : Binnen week besluit over vervolging Feyenoord

Het Openbaar Ministerie beslist binnen een week of en wanneer Feyenoord en zijn voorzitter Jorien van den Herik zullen worden vervolgd wegens belastingfraude.
Het sinds najaar '98 voortslepende onderzoek naar valsheid in geschrifte en belastingdelicten is volledig afgerond , zo bevestigt officier van justitie mr. De Rijk. Hij wil nog niet zeggen of de club en diens voorzitter worden vervolgd , zoals de top van het Rotterdamse parket bijna twee jaar geleden al voornemens was. «Dat krijgen de verdachten als eerste te horen» , aldus De Rijk.
Het ligt echter voor de hand dat Feyenoord en Van den Herik zich weldra bij de rechter moeten verantwoorden voor een aantal omstreden transfers , waarbij de uitbetaling van tekengelden buiten het zicht van de fiscus zou zijn gehouden.
De FIOD onderzocht in de periode 1992-'96 de transfers van onder meer Aurelio Vidmar , Mike Obiku , Bernard Schuiteman , Denis Kloejev , Henk Vos , Patricio Graf , Pablo Sanchez , Jerzy Dudek en Geoffrey Claeys. Ook tussenpersonen waren onderwerp van onderzoek.
Feyenoord stelt zich op het standpunt dat het de fiscale adviezen van BDO Camps Obers heeft opgevolgd. Voor de gevolgen daarvan is het belastingadviesbureau door Feyenoord aansprakelijk gesteld.
Feyenoord wil ook komend seizoen de van AZ gehuurde Henk Timmer achter de hand houden als stand-in voor doelman Edwin Zoetebier. AZ is daartoe alleen bereid als eerste keus Oscar Moens in Alkmaar blijft.

TAIL :
Voetbal ; Belastingontduiking ; Recht ; Criminaliteit ; Delicten ; Sport

