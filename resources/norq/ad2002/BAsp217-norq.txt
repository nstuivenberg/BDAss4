DOCUMENT : 217 of 254

PAPER : Algemeen Dagblad

DATE : February 4, 2002


SECTION : Sport ; Pg. 16

LENGTH : 148 words

BODY :

HEADLINE : Echte topper

Hoofdklasse B :
JVC Cuijk en Gemert hebben de toeschouwers een prachtige topper voorgeschoteld. De winst ging weliswaar met 3-1 naar de thuisclub , maar ook Gemert kreeg van de supporters van de tegenpartij alle lof toegezwaaid. Al in het begin van de wedstrijd was duidelijk dat Gemert voor de volle winst wilde gaan. De ploeg voetbalde vrijuit en dat leverde een heerlijke wedstrijd op. Na tien minuten kwam JVC op voorsprong. Akankan rondde met het hoofd een voorzet van Mikhalevitch goed af. Oud NEC-er Mikhalevitch werd uitgeroepen tot man of the match als de controleur op het middenveld bij JVC. Drie minuten na de openingstreffer scoorde Hoffmans alweer de gelijkmaker na een mooie aanval , maar weer Akankan bepaalde de ruststand op 2-1. In de tweede helft scoorde Van Boekel na een solo van de eigen helft het mooiste doelpunt van de wedstrijd.

TAIL :
Voetbal ; Sport

