DOCUMENT : 45 of 119

PAPER : Algemeen Dagblad

DATE : February 7, 2002


BYLINE : VAN EEN ONZER VERSLAGGEEFSTERS

SECTION : Economie ; Pg. 18

LENGTH : 402 words

DATELINE : Rotterdam

BODY :

HEADLINE : Duitsland in diepe crisis ; Werkloosheid naar ruim 10 procent , arbeidsbureaus rommelen met cijfers

De afgelopen maand is de werkloosheid in Duitsland gegroeid naar 10,4 procent. De publicatie van het cijfer valt samen met een een groot schandaal rondom Duitse arbeidsbureaus.
Het federale arbeidsbureau in Duitsland kreeg een golf van kritiek over zich heen na de publicatie van een vernietigend rapport van de nationale rekenkamer. Volgens de Rekenkamer , die vijf grote regionale bureaus onderzocht , geven de bureaus een veel te rooskleurig beeld van het aantal mensen dat zij aan een baan helpen. Van de 4487 gevallen die onder de loep zijn genomen , werd bij tweederde onterecht «succesvol bemiddeld» vermeld.
Intussen blijkt het aantal werklozen in Duitsland in januari te zijn opgelopen tot 4,29 miljoen. Vorige maand zijn er 326.400 mensen zonder betaalde baan bijgekomen. Daarmee is het werkloosheidspercentage gestegen van 9,6 procent in december naar 10,4 procent in januari.
De stijging van het aantal werklozen komt bondskanselier Schroder erg slecht uit. Hij heeft bij zijn aantreden in 1998 beloofd dat het aantal werklozen voor de aankomende verkiezingen van september 2002 naar 3,5 miljoen zou zakken. De economische malaise en de beloftes die door de bondskanselier zijn gedaan , werken in het voordeel van Schroders rivaal , CDU-voorman Stoiber.
Ondertussen ligt de Duitse regering onder vuur vanuit Brussel. De Europese Commissie is van plan volgende week bij de vergadering van de Europese ministers van Financien , Duitsland te kapittelen voor het financiele beleid.
Met een begrotingstekort van 2,7 procent in 2002 komt Duitsland dichtbij de ondergrens van 3 procent van het nationale inkomen die volgens het Stabiliteitspact maximaal is toegestaan. Ook stoort de commissie zich eraan dat de tekorten in 2001 en 2002 ver afwijken van de vorig jaar door Duitsland ingediende budgetten.
Na een aanvankelijk lauwe reactie van de Duitse minister van Financien , Eichel , heeft Duitsland een politiek offensief gestart om onder de Europese reprimande uit te komen.
Bondskanselier Schroder meldde onlangs dat hij de gele kaart uit Brussel niet wil en dat deze op «niet-economische motieven» is gestoeld. Ook de Duitse Eurocommissaris Verheugen , die zich officieel niet partijdig voor zijn land mag uitspreken , zegt in interviews ontevreden te zijn over de «te vroege waarschuwing» vanuit de commissie.

TAIL :
Nationale economie ; Werkgelegenheid ; Economie ; Sociale Economie

