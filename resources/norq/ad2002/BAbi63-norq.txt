DOCUMENT : 63 of 158

PAPER : Algemeen Dagblad

DATE : February 7, 2002


SECTION : Binnenland ; Pg. 3

LENGTH : 108 words

BODY :

HEADLINE : Fatale autorit 14-jarige jongen ; VOERDE

Een 14-jarige automobilist uit het Duitse Oberhausen die werd achtervolgd door de Nederlandse politie , heeft gisteren bij Voerde ( Gld ) een ongeluk met twee doden en vier gewonden veroorzaakt. De achtervolging ontstond nadat de jongen een stopteken had genegeerd. Hij botste frontaal op een tegenligger. De 68-jarige bestuurder van de aangereden auto kwam om het leven , evenals een 16-jarige passagier van de jongen. Twee 14- en 15-jarige jongens die ook met hem meereden en een 38-jarige vrouw die op de wrakstukken inreed , raakten gewond.

TAIL :
Verkeersdelicten ; Verkeersongevallen ; Rampen en Ongevallen ; Recht ; Criminaliteit ; Delicten

