DOCUMENT : 42 of 158

PAPER : Algemeen Dagblad

DATE : February 8, 2002


BYLINE : VAN EEN ONZER VERSLAGGEVERS

SECTION : Binnenland ; Pg. 5

LENGTH : 335 words

DATELINE : Groningen

BODY :

HEADLINE : Gebrek aan liefde leidt tot ontucht ; Kleuterleider : Ik dacht dat niemand van mij kon houden

Eenzaamheid. Dat was de voornaamste drijfveer van kleuterleider W.K. de V. uit Groningen , die zich volgens justitie aan zeker 11 kinderen seksueel heeft vergrepen.
Justitie eiste gisteren voor de rechtbank in Groningen voor ontucht en verkrachting drie jaar gevangenisstraf tegen de 33-jarige man , waarvan een voorwaardelijk. Bovendien zou hij therapie moeten ondergaan.
De V. heeft in acht zaken een bekentenis afgelegd. De slachtoffertjes waren meisjes van anderhalf tot vier jaar oud , die waren ondergebracht op de creche Doremi. De V. ziet zijn daden als pogingen om het gemis aan liefde in zijn leven te compenseren. «Ik dacht dat nooit iemand van mij zou kunnen houden.»
Het misbruik heeft volgens justitie zeker zes jaar geduurd. De V.«s aanhouding in juli veroorzaakte grote commotie. Zijn collega's hebben nooit iets van de zedenmisdrijven gemerkt. De man sloeg toe in diverse ruimten van de creche.
Hij trok zich daar met een smoesje terug in het gezelschap van een kind. Soms speelde het misbruik zich af bij de kinderen thuis , naddat De V. zich als oppas had aangeboden.
Gedragsdeskundigen beschrijven de verdachte als een onzekere man met een lage intelligentie. Hij is licht ontoerekeningsvatbaar. Op lange termijn bestaat er kans op herhaling. De V. zelf sluit herhaling uit , nu hij enkele dagen voor zijn aanhouding een vriendin heeft gevonden. Hij is bereid een behandeling te ondergaan. Zijn advocate P. Marie bepleitte vrijspraak , omdat de verdachte werd opgepakt voor drie zaken waarin volgens haar het bewijs ontbreekt.
De V. werkte 10 jaar bij Doremi , eerst als vrijwilliger en invalskracht en sinds 1994 als vaste medewerker. In 1999 werd hij ontslagen als invalkracht bij een basisschool en als vrijwilliger in het buurtwerk na een vermoeden van misbruik van een kind. De ouders van het slachtoffer zagen in het belang van hun kind af van aangifte.
Uitspraak 21 februari.

TAIL :
Zedendelicten ; Basisonderwijs ; Onderwijs ; Recht ; Criminaliteit ; Delicten

