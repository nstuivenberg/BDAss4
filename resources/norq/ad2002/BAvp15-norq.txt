DOCUMENT : 15 of 52

PAPER : Algemeen Dagblad

DATE : February 8, 2002


BYLINE : VAN ONZE REDACTIE ECONOMIE

SECTION : Voorpagina ; Pg. 1

LENGTH : 504 words

DATELINE : Rotterdam

BODY :

HEADLINE : Trichet beste opvolger , maar beschadigde kanshebber

Frankrijk zal de nieuwe president van de Europese Centrale Bank leveren. Algemeen wordt er vanuit gegaan dat de Jean-Claude Trichet de beste kans maakt , hoewel de Franse justitie Trichets opmars naar de top van de Europese Centrale Bank kan blokkeren.
Trichet heeft een ijzersterke staat van dienst en wordt alom gewaardeerd om zijn kennis en tact. Maar mogelijk heeft hij zich begin jaren 90 schuldig gemaakt aan fraude om de bank Credit Lyonnais te helpen.
Hoewel Wim Duisenberg pas in juli volgend jaar vertrekt , zal er komende zomer al meer duidelijkheid over Trichet moeten zijn. Frankrijk moet waarschijnlijk een offer brengen door het een jaar zonder bestuurslid van de bank te doen. Het land heeft nu Christian Noyer als vice-president in het bestuur. Maar hij treedt in mei af. Als de Fransen een opvolger naar voren schuiven , ontstaat er een probleem. Die vice-president kan volgens de statuten niet doorschuiven naar het presidentschap. En een ( andere ) Fransman in het bestuur per juli 2002 is onmogelijk , want dan zou het land straks , per juli 2003, twee mensen in het bestuur hebben.
Op pagina 22
Gebrek aan bruikbare alternatieven
Gebrek aan alternatieven
Vervolg van pagina 1
ECB
Trichet is volgens vrijwel alle politici en economen op zichzelf een ijzersterke propositie. Sylvester Eijffinger , hoogleraar Europese financiele economie aan de Katholieke Universiteit Brabant : «Hij is heel krachtdadig. En Frankrijk heeft geen goede andere kandidaat.» Dat wordt bevestigd door Jantine Noordenbos van de Rabobank en Nico Mensink van ABN Amro.
Zij gaan het liefst voorbij aan het besluit van een Franse rechtbank , eind januari , dat nadelig uitpakte voor Trichet. Deze rechtbank weigerde het onderzoek naar Trichet in het Credit Lyonnais-debacle af te blazen. Trichet was begin jaren 90 de hoogste ambtenaar op het ministerie van Financien en verantwoordelijk voor bankzaken. Het ernstig verlieslijdende Credit Lyonnais was toen nog een staatsbedrijf. Justitie onderzoekt of Trichet met de boeken heeft gesjoemeld om de bank te helpen.
De optimistische verwachtingen van de Fransen en ook de Nederlandse ECB-watchers dat Trichet Duisenberg toch op zal volgen , heeft ongetwijfeld ook te maken met het gebrek aan even ervaren en gerespecteerde alternatieven.
Genoemd worden ( of werden ) nog Laurent Fabius , oud-premier en nu minister van financien , Michel Camdessus , oud-topman van het Internationaal Monetair Fonds ( IMF ) en Jean Lemierre , president voor de ontwikkelingsbank voor Centraal- en Oost-Europa.
Fabius , een niet ongevaarlijke outsider , en Lemierre hebben als belangrijk nadeel dat ze geen ervaring hebben bij een centrale bank. Camdessus wordt te oud geacht. Lemierre gaf trouwens al eerder aan dat hij niet in beeld is. Ook Noyer zou nog een kandidaat kunnen zijn , maar hij wordt «te licht» geacht. Bovendien treedt hij in mei af als vice-president van de ECB en is niet herkiesbaar.

TAIL :
Duisenberg
Bank- en verzekeringswezen ; Economie ; Bedrijfstakken

