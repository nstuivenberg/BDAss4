DOCUMENT : 59 of 59

PAPER : Algemeen Dagblad

DATE : February 4, 2002


SECTION : Cultuur & Media ; Pg. 23

LENGTH : 109 words

BODY :

HEADLINE : Al-Jazeera breekt met CNN ; TELEVISIE

Het invloedrijke Arabische televisiestation Al-Jazeera heeft de banden met het Amerikaanse CNN verbroken. Al-Jazeera is kwaad omdat CNN delen van een interview met Osama bin Laden heeft uitgezonden dat Al-Jazeera zelf van het scherm heeft gehouden en waarin Bin Laden toegeeft een terrorist te zijn. CNN zegt niets onwettigs te hebben gedaan en stelt dat zijn overeenkomst met Al-Jazeera het recht geeft om al het materiaal van Al-Jazeera uit te zenden. CNN zegt de tape «van een non-gouvernementele bron» te hebben verkregen.

TAIL :
Commerciele zenders ; Televisie ; Terrorisme ; Politiek en Staat ; Binnenlandse Politieke Onrust ; Media ; Omroep

