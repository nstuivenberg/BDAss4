DOCUMENT : 47 of 158

PAPER : Algemeen Dagblad

DATE : February 7, 2002


BYLINE : VAN ONZE POLITIEKE REDACTIE

SECTION : Binnenland ; Pg. 5

LENGTH : 172 words

DATELINE : Velddriel

BODY :

HEADLINE : Wiegel : Dijkstal , doe iets !

VVD-leider Dijkstal kan niet langer achteroverleunen. Oud-VVD-leider Wiegel riep hem gisteravond op , zich teweer te stellen tegen Leefbaar Nederland.
«Twintig zetels in de peilingen voor Leefbaar Nederland , dat kun je niet lijdzaam over je heen laten komen. Er moet zo langzamerhand eens wat gebeuren. De VVD-leider zal nu zelf actief in de campagne moeten staan» , vindt Wiegel.
Hij signaleert «onwennigheid» bij de lijsttrekkers van alle partijen over LN , waarvan het programma volgens hem «nauwelijks enige onderbouwing» heeft. «Niks doen kan niet. Ga inhoudelijk het debat met Leefbaar Nederland aan in een eerlijke en faire campagne. Niet met modder gooien.»
Volgens Wiegel was de politiek van de afgelopen jaren «de dood in de pot». «Dat is de reden dat Leefbaar Nederland is opgekomen.» Wiegel pleitte eerder voor een coalitie van VVD en CDA , eventueel aangevuld met LN.

TAIL :
Verkiezingen ; Politieke partijen ; Recht ; Politiek en Staat ; Staatsrecht ; Gemeenten ; Binnenlandse Politiek ; Lokale Politiek

