DOCUMENT : 8 of 12

PAPER : Algemeen Dagblad

DATE : February 8, 2002


SECTION : diagnose ; Pg. 29

LENGTH : 509 words

BODY :

HEADLINE : Veel voorkomende urineweginfecties

Urineweginfecties staan in ons land - na aandoeningen van de luchtwegen - op
de tweede plaats in de toptien van meest voorkomende ziekten. De huisarts
diagnosticeert op 1100 patienten jaarlijks 30 tot 40 ontstekingen aan blaas of
nierbekken.

Waardoor wordt zo'n urineweginfectie veroorzaakt ?

De «gewone» darmbacterie Escherichia coli of E.coli , die onmisbaar is voor
een goede spijsvertering , is bijna altijd de boosdoener. De bacterie belandt
nogal eens in de vagina en hecht zich op het einde van de plasbuis. Tijdens het
vrijen wordt de bacterie vervolgens de blaas ingemasseerd. De gevoeligheid van
de vrouw in kwestie bepaalt vervolgens of er een blaasontsteking ontstaat of
niet. De E.coli kan ook via de urinebuis naar het nierbekken opstijgen en hier
een gevaarlijke ontsteking veroorzaken die gepaard gaat met hoge koorts en pijn.

Met welke klachten gaat een forse blaasontsteking gepaard ?

Bij een ernstige blaasontsteking geeft een ontstoken plasbuis de patient het
gevoel van aandrang. Eenmaal op de wc blijkt dit alarm vals te zijn. Er komt
slechts een minieme hoeveelheid urine en het plassen geeft een branderig en
stekend gevoel. Omdat de patient per uur verscheidene keren naar de wc moet , kan
een chronische blaasontsteking leiden tot een sociaal isolement. Ook vrijen
wordt vermeden.

Wie lopen het grootste risico op chronische urineweginfecties ?

Mannen hebben in principe geen urineweginfecties , tenzij ze jonger zijn dan
een jaar of ouder dan 65. Jongetjes kunnen een afwijking aan de urinewegen of
-leiders hebben en oudere mannen kunnen urineweginfecties krijgen door een
vergrote prostaat. Bij vrouwen is de plasbuis korter en komen bacterien
makkelijker in de blaas terecht dan bij mannen. Bij de ingang van hun plasbuis
kunnen zich daarom makkelijker bacterien ophopen die tijdens het vrijen in de
blaas belanden. Daar hechten ze zich aan de blaasslijmvliezen en
vermenigvuldigen zij zich , waardoor een infectie optreedt. Vrouwen met diabetes
en patienten met een katheter lopen extra risico op het krijgen van
urineweginfecties.

Wat kun je zelf doen om een blaasontsteking te voorkomen ?

Veel drinken helpt een beetje , maar vaak niet afdoende omdat enorme
hoeveelheden vocht moeten worden ingenomen om te voorkomen dat de bacterie in de
blaas geen schade meer kan aanrichten. Direct na het vrijen plassen , helpt soms
wel. Hierbij raakt de vrouw schadelijke E.colibacterien kwijt.

Vaccin tegen blaasontsteking

Een vaccin wat blaasonsteking voorkomt wordt de komende tijd getest op
vrouwen met suikerziekte en chronische blaasonsteking ? Wat veroorzaakt
blaasonsteking

1 Eiwit «grijpertjes» op de bacterie maken dat de bacterie de cel
binnendringt.

2 De bacterie laat giftige stoffen los : blaasontsteking.

E.Coliebacterie hecht zich in de plasbuis

3.Het vaccin , van hetzelfde eiwit als de grijpertjes , hechten zich aan de
cel.

4. De bacterie kan de cel niet meer binnendringen.

Infographic : Copyright Algemeen Dagblad 080202 / IS / RM


TAIL :
Gezondheid ; Geneeskunde ; Ziekten

