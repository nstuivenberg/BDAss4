DOCUMENT : 10 of 12

PAPER : Algemeen Dagblad

DATE : February 8, 2002


BYLINE : DOOR INGRID SIKKING

SECTION : Diagnose ; Pg. 29

LENGTH : 1628 words

BODY :

HEADLINE : Tot over je oren

Met Valentijnsdag voor de deur sturen we een kaartje naar degene op wie we
verliefd zijn. Wat is verliefdheid eigenlijk , welke functie vervult zij en hoe
komt het toch dat we ons zo anders gedragen als we verliefd zijn ?

Kilometers reizen om een avond bij hem te kunnen zijn. Voortdurend aan haar
denken en keer op keer afspraken verzetten voor een vrijpartij. Je bent volledig
van slag , kunt je moeilijk concentreren en eet nauwelijks. Er is slechts een
verlangen : bij die ander zijn. Of je nu 16 bent of 66 : door verliefdheid
vertonen we gedrag dat we anders nooit vertonen.

Waarom mensen verliefd worden ? Tal van theorieen bestaan er over de functie
van verliefdheid. Volgens psychiater Sigmund Freud zou verliefdheid niets anders
zijn dan een gefrustreerde seksuele interesse. En de filosoof Arthur
Schopenhauer noemde verliefdheid de truc van de natuur om de soort in stand te
houden.

Sybille Labrijn , psycholoog met een praktijk voor mensen met liefdes- en
relatieproblemen en auteur van de boeken «Nu alleen de liefde nog» en «Cupido in
gevaar» , stelt dat verliefdheid tal van functies heeft. «De overtuiging een
match made in heaven te zijn die groeit tijdens de verliefdheid , creeert een
hechte band. In elke langdurige relatie doen zich crises voor , steekt de twijfel
de kop op. De herinnering aan de periode waarin je absoluut zeker wist dat hij
of zij de one and only was , kan je daar doorheen slepen.»

Verliefdheid kan ook helpen over een eerder stukgelopen relatie heen te
komen ( een troostfunctie dus ) . Verder zorgt verliefdheid ervoor dat je het beste
uit jezelf haalt. Mensen hebben het gevoel dat ze alles aankunnen. Dat je de
grootste problemen kunt overwinnen ; je durft meer , hebt meer zelfvertrouwen. En
omdat verliefdheid juist ook onzekerheid kan oproepen , geeft zij ook inzicht in
je eigen persoonlijkheid. Mensen die verliefd zijn , staan immers meer stil bij
vragen als «Wie ben ik ? » en «Ben ik deze liefde waard ? »

«Love is the drug» zong Brian Ferry van Roxy Music jaren geleden al. Dat is
precies de conclusie die ook wetenschappers hebben getrokken. Hoewel er slechts
heel weinig wetenschappelijk onderzoek naar verliefdheid is gedaan , is wel
duidelijk dat zij ons , net als drugs , in hogere sferen brengt.

Verliefdheid hangt samen met allerlei neurotransmitters die in bepaalde
hersengebieden hun werk doen , is de heersende opvatting. Zo geven de
amfetamineachtige neurotransmitters dopamine en noradrenaline energie , ontnemen
ons de slaap en onderdrukken de honger , maar ze kunnen ons ook opgewonden ,
energiek en intens gelukkig maken. De neurotransmitter noradrenaline zorgt
ervoor dat het hart sneller gaat kloppen en remt de spijsvertering , waardoor je
«vlinders in de buik» voelt. Een andere neurotransmitter , serotonine , die een
rol speelt bij normale gevoelens zoals bevrediging en evenwichtigheid , is ook
bij verliefdheid betrokken. De Italiaanse psychiater Donatella Marazzitti
ontdekte dat het serotonineniveau van een verliefde «patient» 40 tot 60 procent
onder het normale niveau is gezakt. Wie verliefd is , blijkt tijdens die periode
net zo labiel te zijn als een ernstig obsessieve patient.

Biochemicus en endocrinoloog Focko Rommerts van de Erasmus Universiteit
Rotterdam verdiept zich al jaren in verliefdheid. Het gaat hem te ver om te
stellen dat bepaalde stoffen in de hersenen je verliefd maken. «Dat zou wel heel
simpel zijn. Voor het functioneren van een enkele cel in je lichaam is al een
combinatie van honderden verschillende verbindingen nodig. En dan zou zo'n
ingrijpend en complex gevoel als verliefdheid ontstaan door slechts enkele
neurotransmitters. Dat kan niet.»

Volgens Rommerts is verliefdheid een ingewikkeld fenomeen dat we voorlopig
niet geheel zullen begrijpen. «Het liefdesproces is het resultaat van een heel
ingewikkelde mix van biochemische reacties. Wat wel duidelijk is , is dat de
gedragspatronen van verliefde ratten , varkens en mensen veel overeenkomsten
vertonen. Zij zijn allemaal het gevolg van een samenspel van allerlei
verschillende neurotransmitters en hormonen in de hersenen.»

Verliefd zijn stimuleert , net als eten en drinken , de pleziercentra in het
onderste deel van de hersenen , aldus Rommerts. «Hoogstwaarschijnlijk door de
prikkels die neurotransmitters daar afgeven. De mens is uit op plezier en wil
dit gedrag herhalen. Het is een trucje van de natuur om te overleven en voort te
planten. Dat is zo goed dat het zelfs verslavend kan werken.»

Om het ontstaan van verliefdheid enigszin te begrijpen , kun je naar zijn
mening het beste een vergelijking maken tussen verliefdheid en de uitwerking van
ecstacy ( XTC ) . «Deze drug stimuleert het serotonineniveau in de hersenen. Het
gebruik maakt dat je alles veel intenser beleeft en je opener staat om relaties
aan te gaan. Je wordt er ook actiever van.»

Rommerts benadrukt dat er nog veel onderzoek nodig is om het fenomeen
verliefdheid beter te kunnen bevatten. «Misschien weten we straks meer over alle
stofjes in de hersenen , maar dan nog zullen we niet begrijpen waarom die twee
mensen nu juist op dit moment verliefd op elkaar worden. En waarom de een eerder
valt op blond dan op donker. Op de waarom-vraag kan de biochemie vaak geen
antwoord geven.»

Psychologen gaan ervan uit dat kille «berekeningen» - onbewust - bepalend
zijn voor het al dan niet verliefd worden. Er is op onbewust niveau weinig
romantiek in de partnerkeuze. Volgens Labrijn zoek je een partner die «ongeveer
evenveel waard is als je zelf bent» ; iemand die even knap , even intelligent of
even sociaal vaardig is. «Niet minder , dan voelen we ons bekocht. Maar ook niet
meer , uit angst dat we die ander dan toch weer kwijt zullen raken. Is de ander
minder knap , dan moet dat ergens worden gecompenseerd , bijvoorbeeld door
intelligentie of sportieve prestaties. De weegschaal moet in evenwicht zijn.»

Verder speelt vertrouwdheid een grote rol. Labrijn : «We vallen meer op
personen die ons op de een of andere manier bekend zijn , bij wie we ons thuis
voelen. Bijvoorbeeld omdat hij lijkt op vader , of omdat we met haar een
soortgelijke relatie kunnen aangaan als vader en moeder hadden.»

Sommige mensen hebben een uitgesproken voorkeur voor een «tegenpool». Zij
zoeken onbewust naar een complementaire relatie , waarbij de twee partners elkaar
aanvullen. Zij is spontaan en zorgt ervoor dat het thuis een «zoete inval»
wordt. Hij is meer introvert en staat borg voor voor stabiliteit. Andere mensen
hebben een uitgesproken voorkeur voor een soulmate. Zij kiezen een partner met
wie ze veel gemeenschappelijks hebben.

De beste relaties zijn volgens haar relaties die zowel complementair als
symmetrisch zijn. «Relaties met elementen van beide zorgen ervoor dat je en de
spanning en de erotiek niet kwijtraakt en dat je goede vrienden bent , elkaar
begrijpt en dat er veel gemeenschappelijks is waarvan je kunt genieten.»

Een geliefde hoeft helemaal niet zo'n fantastisch persoon te zijn. Door een
roze bril bekeken lijkt iemand al gauw heel wat. Maar het is een misverstand te
denken dat liefde blind is. Liefde maakt volgens Labrijn juist dat je heel
scherp ziet. Vooral de mooie eigenschappen. En verliefden zien ook de negatieve
eigenschappen wel , maar die vatten zij heel optimistisch op in termen van : «Gaat
wel over» of «Valt goed mee te leven». Dat hij nogal slordig is , is wel schattig
en dat zij steeds te laat komt , hoort gewoon bij haar.

Labrijn : «Verliefde mensen idealiseren degene op wie zij verliefd zijn en
stellen zich tegelijkertijd een perfecte relatie voor , waarin ze zich
uitsluitend overgelukkig voelen. De uitgekomen droom. Alles draait om de
geliefde ; de rest van de wereld doet er even niet toe.»

Tijdens de verliefdheid is er dus goed met onvolkomenheden van de ander te
leven. Maar dat is hooguit twee tot drie jaar , want langer duurt verliefdheid
doorgaans niet. Net zoals er bij druggebruik op den duur gewenning optreedt ,
wordt ook het lichaam tolerant voor de «liefdesimpulsen» van de
amfetamineachtige neurotransmitters. We staan dan ook voor de keuze om als
«maatjes» door te gaan met de eigen partner of om een nieuwe liefde te zoeken.
Als verliefdheid uitgroeit tot liefde en een «maatjesgevoel» , komen we
geleidelijk meer onder invloed te staan van een andere groep neurotransmitters ,
de endorfinen. Deze zorgen voor een gevoel van ontspanning en veiligheid.
verliefdheidsfase voorbij , dan gaat de relatie over in de differentiatie-fase.
De partners worden zich bewust van de verschillen en storen zich daaraan.
Wanneer de relatie standhoudt , volgt de rapprochement-fase , waarin de identiteit
niet meer hoeft te worden bevochten. Perioden van intimiteit en individuele
activiteiten wisselen elkaar af. Verliefdheid gaat dus over , maar ook in andere
fasen kunnen verliefdheidsgevoelens de kop opsteken. Sybille Labrijn : «Die
passionele momenten duren nooit zo lang als verliefdheid , maar lijken wel heel
sterk op gevoelens van verliefdheid. Het is het zout in de pap van de relatie.»

Verliefdheid

1 Informatie van buitenaf prikkelt de hersenen

2 Afhankelijk van het soort informatie geven de zenuwcellen elektrische
prikkels af.

3. Bepaalde stofjes ( neurotransmitters ) gaan naar de ontvangende cel. Het
soort stofje en de hoeveelheid bepalen vervolgens de gemoedstoestand.

4. Bij verliefdheid gaat het vooral om de stofjes Dopamine en serotine

Symptomen : trillende handen , knikkende knieen , blozen , hartkloppingen ,
«vlinders in je buik» en gebrek aan eetlust.

Infographic : Copyright Algemeen Dagblad 080202 / MU

Alles draait om de geliefde. De rest van de wereld doet er even niet
toe.FOTO PAUL BELLAART


TAIL :
Wetenschap en Techniek ; Exacte Wetenschappen ; Biologie ; Mens ;
Maatschappij ; Sociaal Cultureel ; Samenlevingsvormen en relaties

