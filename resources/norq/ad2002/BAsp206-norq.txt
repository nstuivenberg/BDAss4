DOCUMENT : 206 of 254

PAPER : Algemeen Dagblad

DATE : February 4, 2002


BYLINE : DOOR EDWIN WINKELS

SECTION : Sport ; Pg. 18

LENGTH : 710 words

DATELINE : Barcelona

BODY :

HEADLINE : Record voor Kluivert ; Spits scoort viermaal voor Barcelona

Te lang had hij op het veld niet geschitterd. Af en toe een doelpuntje , dat is te weinig voor een spits , of hij nou in de punt of er net achter speelt. Als de naam van Patrick Kluivert viel , dan was dat buiten het veld. En wanneer een voetballer meer in de roddelbladen staat dan op de sportpagina's , dan is dat een slecht teken.
Zaterdagavond , op het verre Tenerife , waar in deze periode duizenden Nederlanders een beetje overwinteren , kroop de voetballer Kluivert uit het net van schandalen dat zich rond hem had gespannen. Een net waar hij overigens al zijn hele carriere met enige regelmaat in verstrikt raakt. Maar behalve het besturen van een auto met een iets te hoog alcholopromillage , zijn de mogelijke schandalen van de laatste maanden nooit met bewijzen onderbouwd. Slechts verhalen , geruchten.
Na enkele hectische weken schoot Kluivert FC Barcelona zaterdag naar een overtuigende 6-0 overwinning. Vier keer scoorde hij. «Voor het eerst in mijn loopbaan» , zo verklaarde hij.
Bij EURO 2000 had hij volgens de officiele statistieken van de UEFA ook viermaal gescoord in de kwartfinale tegen Joegoslavie. Op de persconferentie na afloop was Kluivert zo eerlijk om te vertellen dat niet hij , maar een Joegoslavische verdediger de bal het laatst had aangeraakt bij een van de treffers. Daarop bracht de UEFA zijn totaal terug tot drie treffers.
Op de Canarische eilanden kon Kluivert met een brede glimlach de felicitaties voor zijn persoonlijke record in ontvangst nemen. Het waren typische Kluivert-doelpunten. Bij drie ervan was slechts een rake tik van zijn voet genoeg. Crisis opgelost ?
«We hebben nog niets bereikt» , benadrukte de international , want nog altijd is wisselvalligheid BarCa's grootste vijand.
Maar wat is nou een crisis wanneer de grote vijand in de strijd om de titel nog maar vier punten voorsprong heeft ? Real Madrid ging gisteren onderuit bij BarCa's stadgenoot Espanyol. Een doelpunt van Raul na al 25 seconden bleek niet voldoende voor de Koninklijke. De Lucas en Tamudo , na een prachtig ingestudeerde vrije trap , zorgden voor de overwinning van de thuisclub. Real verloor er zelfs zijn koppositie door , die nu voor Celta is. Zeven clubs volgen op minder dan vijf punten. Toch vertrouwt Barcelona zichzelf nog niet helemaal. «We moeten eerst eens vier of vijf partijen op rij winnen» , stelde aanvoerder Sergi. Trainer Rexach was vooral blij. «Er is een last van onze schouders gevallen. We kunnen nu even op adem komen.» Hij had het vooral over zichzelf , want een nieuwe nederlaag had vrijwel zeker zijn einde op de hete bank betekend.
De nederlaag van Real was een dag later nog een extra pleister op de diepe wonden die de Catalanen zich de laatste weken hebben toegebracht. «En Real moet nog in Barcelona op bezoek komen» , zo verheugt de aanhang van BarCa zich al. De witte brigade uit Madrid blijkt dus ook niet de absolute heerser van de Primera Division te zijn. Zeker wanneer Zidane er niet bij is , zoals gisteren , toen hij geblesseerd thuis moest blijven. Kluivert maakte in Santa Cruz de Tenerife zijn rentree na een schorsing van een wedstrijd. Hij had twee weken geleden weer eens een scheidsrechter uitgescholden. Sommige streken lijkt hij nooit te verleren , ook niet met het ouder worden. Maar zolang bij hem de doelpunten vallen , zal er over de rest niet te veel gezeurd worden. De doelpunten droeg hij op aan een ervaren bestuurslid van Barcelona dat op de dag van de wedstrijd aan een hartaanval was overleden. De doelpunten dienden echter vooral om zichzelf weer in het gareel te helpen. Hij is nu zelfs topscorer van Spanje , samen met Catanha van Celta.
Frank de Boer was de enige andere Nederlander in de basis ; Phillip Cocu was geschorst na zijn rode kaart tegen Osasuna. Na rust viel Reiziger in , toen BarCa al met 0-3 voorstond. Puyol had de score geopend met een aardige omhaal en op slag van rust zorgde Kluivert voor de 0-2. In de tweede helft had hij 22 minuten nodig om drie keer op rij te scoren. Een eigen doelpunt van Charco zorgde voor de «tennis-uitslag».
Patrick Kluivert droeg de vier treffers die hij tegen Tenerife maakte op aan een bestuurslid van Barcelona dat op de dag van de wedstrijd aan een hartaanval was overleden.

TAIL :
Foto EFE
Voetbal ; Sport

