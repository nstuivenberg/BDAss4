DOCUMENT : 32 of 158

PAPER : Algemeen Dagblad

DATE : February 8, 2002


BYLINE : DAAN VAN DE STAAIJ

SECTION : Binnenland ; Pg. 2

LENGTH : 412 words

BODY :

HEADLINE : Gijs van Leersum

Brandweercommandant in Wageningen , sommeerde basisscholen tekeningen en versieringen te verwijderen in verband met brandgevaar.
Levensgevaarlijk , zo'n klas vol kindertekeningen
«Dat hangt af van de brandbaarheid van het materiaal. Let wel : het gaat hier om landelijke regels. De brandweer is er om die te handhaven. Als er onverhoopt iets gebeurt , worden wij daar ook op afgerekend. Versieringen van brandbaar materiaal horen niet thuis in openbare gebouwen , behalve onder strikte voorwaarden. Zo moeten deze worden opgehangen op ten minste 2,5 meter hoogte. Als tekeningen in een klaslokaal zo laag hangen dat je erbij kunt , is er iets niet goed. Maar het is echt niet zo dat ineens alles weg moet , zoals sommige scholen die we hebben bezocht nu beweren.»
Een bont versierd schoolfeest is uit den boze ?
«Nee , dat hoort u ons niet zeggen. Zoiets hangt af van de omstandigheden. Er valt altijd te praten , zo lang alles maar gebeurt in de geest van de wet. De spullen moeten geimpregneerd zijn , dat is ook allemaal zo verkrijgbaar in de winkel. En niets mag in de weg staan. Zodra iets een vluchtweg belemmert , moet het direct worden verwijderd. We hebben het hier wel over de veiligheid van kinderen.»
Het belang van brandpreventie is nog steeds niet tot alle schooldirecties doorgedrongen , zoals de Stichting Consument en Veiligheid , die opnieuw een campagne start , concludeert ?
«Nog niet overal. Na Enschede en Volendam stond iedereen op scherp , maar die aandacht begint nu weer langzaam weg te ebben. De scholen in Wageningen zijn relatief veilig. In oktober zijn alle 24 gebouwen geinspecteerd , nergens was reden voor onmiddellijke sluiting. Toch gaat het nog niet helemaal goed. Of de verplichte ontruimingsoefening overal netjes wordt gedaan , durf ik te betwijfelen. Het komt nog steeds voor dat vluchtdeuren zijn geblokkeerd. Men is geneigd stoelen en tafels in de gangen te parkeren. Dat zijn kwalijke zaken.»
Die gangen moeten leeg , maar slaat met restricties aan tekeningen en linten de discussie niet volledig door ?
«Het risico is wel dat belangrijke zaken over het hoofd worden gezien. Denk aan het belang van kinderen , dat staat voorop. Dan moet je als school soms hier en daar wat slikken. Oeverloos gepraat over versieringen zet geen zoden aan de dijk , nee. Het gaat erom dat hoofd- en bijzaken van elkaar worden gescheiden.»

TAIL :
Reddingswezen ; Basisonderwijs ; Branden ; Rampen en Ongevallen ; Onderwijs ; Hulpverlening

