DOCUMENT : 32 of 94

PAPER : Algemeen Dagblad

DATE : February 8, 2002


SOURCE : AP

BYLINE : AP

SECTION : Buitenland ; Pg. 6

LENGTH : 180 words

DATELINE : Buenos Aires

BODY :

HEADLINE : Passagier tijdens vlucht neergeslagen met bijl

Een Uruguayaanse passagier heeft gisteren tijdens een vlucht van het Amerikaanse Miami naar de Argentijnse hoofdstad Buenos Aires geprobeerd de cockpit binnen te dringen. De man werd uitgeschakeld door de copiloot die hem met een kleine bijl op het hoofd sloeg.
Pablo Moreira ( 28 ) , een bankier , begon ongeveer vijf uur na het vertrek van United Airlines-vlucht 855 tegen de deur van de cockpit te trappen. Hij schopte een paneel aan de onderkant van de deur in en stak door het ontstane gat zijn hoofd naar binnen. De copiloot sloeg hem neer. De agressieve passagier slaagde er niet in zich volledig toegang te verschaffen doordat de maatschappij na de terreuraanslagen van 11 september de cockpitdeuren van al haar vliegtuigen heeft versterkt. De bankier leek niet dronken te zijn en was niet gewapend. Het is nog onduidelijk waarom hij de cockpit binnen wilde gaan. Er zijn geen aanwijzingen voor een terroristische aanslag.

TAIL :
Vrijheidsberoving ; Terrorisme ; Politiek en Staat ; Binnenlandse Politieke Onrust ; Recht ; Criminaliteit ; Delicten ; Geweldsdelicten

