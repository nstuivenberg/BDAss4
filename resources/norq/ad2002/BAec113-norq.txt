DOCUMENT : 113 of 119

PAPER : Algemeen Dagblad

DATE : February 4, 2002


BYLINE : DOOR RIEN MEIJER

SECTION : Economie ; Pg. 13

LENGTH : 240 words

DATELINE : Rotterdam

BODY :

HEADLINE : De telefooncel wordt zeldzaam

KPN gaat door met het weghalen van telefooncellen. Het massale gebruik van de mobiele telefoon zorgt er voor dat steeds meer cellen onrendabel zijn , aldus een KPN-woordvoerder . In de afgelopen twee jaar werd het aantal al met 5500 teruggebracht tot de huidige 13.000. Volgens KPN worden «enkele duizenden» daarvan mede gefinancierd door de concessiehouder , in de meeste gevallen de betreffende gemeente. Volgens de zegman hangt het voor een belangrijk deel van die concessiehouders af hoeveel telefooncellen er nog verdwijnen. «Zij komen dikwijls tot dezelfde conclusie als wij» , aldus de zegsman , «namelijk dat het mobiel bellen veel cellen overbodig maakt.»
Concurrent Telfort , dat alle telefooncellen op alle NS-stations exploiteert , bekijkt ook of dat nog wel moet. «We onderzoeken of telefooncellen nog wel »kernactiviteit« zijn.» Telfort neemt een besluit op het moment dat het bedrijf wordt omgedoopt tot O2, dat zal medio dit jaar gebeuren.
Overigens kan KPN het aantal openbare telefoons niet onbeperkt terugschroeven. Het bedrijf is gebonden aan het Besluit Universele Dienstverlening ( BUD ) , dat voorschrijft dat er binnen gemeenten op elke 5000 inwoners ten minste een telefooncel moet zijn. Op 16 miljoen Nederlanders betekent dat een minimumaantal van zo'n 3200. Aan het begin van de huidige afslankoperatie stonden er in Nederland nog 22.000 telefooncellen.

TAIL :
Telefonie ; Infrastructuur ; Telecommunicatie

