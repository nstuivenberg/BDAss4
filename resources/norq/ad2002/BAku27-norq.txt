DOCUMENT : 27 of 59

PAPER : Algemeen Dagblad

DATE : February 6, 2002


SOURCE : ANP

BYLINE : ANP

SECTION : Cultuur & Media ; Pg. 13

LENGTH : 167 words

DATELINE : Amsterdam

BODY :

HEADLINE : Deuren van de Nieuwe Kerk blijven dicht

De deuren van de kerk waar het huwelijk van kroonprins Willem-Alexander en prinses Maxima Zorreguieta werd ingezegend blijven nog even dicht. De afgelopen dagen heeft de Nieuwe Kerk in Amsterdam vele bezoekers moeten teleurstellen.
Binnen wordt hard gewerkt aan de inrichting van een nieuwe tentoonstelling : Mexico , een goddelijke reis. Deze werd half december uitgesteld , om ruimte te bieden aan het koninklijk paar. Mexico , een goddelijke reis is een tentoonstelling over de pre-Columbiaanse kunst van het oude Mexico , met veel objecten uit Mexicaanse musea die nog nooit eerder in Europa te zien zijn geweest.
Zij geven een beeld van de culturele prestaties van volkeren van voor de inval door Columbus. Zo komt er bij de ingang van de kerk een kolossaal stenen hoofd van 6000 kilo te staan uit de tijd van de Olmeken. Uiteraard komen ook de Maya's en de Azteken aan bod. De tentoonstelling duurt van 3 maart tot en met 30 juni.

TAIL :
Gebouwen ; Kunst en Cultuur ; Kunst ; Architectuur

