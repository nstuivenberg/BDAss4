DOCUMENT : 30 of 59

PAPER : Algemeen Dagblad

DATE : February 6, 2002


BYLINE : RUUD MEIJER

SECTION : Cultuur & Media ; Pg. 13

LENGTH : 187 words

BODY :

HEADLINE : The John Scofield Band ; CD'S

«Ik denk dat Miles van alle platen die ik heb gemaakt van deze het meest genoten zou hebben. Hij zocht altijd naar manieren om de jazz mee te nemen naar een nieuwe omgeving.» Deze «blurb» op het hoesje van de nieuwe cd Uberjam van John Scofield getuigt van zakelijk inzicht. Na een verblijf van enkele jaren in de Miles Davis Band is Scofield doorgegaan met wat Davis tijdens zijn hele carriere heeft gedaan : met behulp van jonge jazzhonden de improvisatiemuziek verder ontwikkelen. Scofield dook een aantal jaar geleden in de zogenaamde «jam band scene» , een beweging die zich specialiseerde in groove jazz waarop jonge mensen tijdens langdurige improvisaties al dansend lekker uit hun bol konden gaan. Op het afgelopen North Sea Jazz Festival speelde Scofield samen met slaggitarist Avi Bortnick , bassist Jesse Murphy en drummer Adam Deitch het Haagse tuinpaviljoen aan flarden. De cd-opnamen klinken iets tammer , maar wie zijn ogen dicht doet , ziet Miles Davis vanuit de jazzhemel goedkeurend knikken.
The John Scofield Band : Uberjam. Verve/Universal 589 356-2.

TAIL :
Jazz ; Kunst en Cultuur ; Kunst ; Muziek

