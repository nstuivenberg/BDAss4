DOCUMENT : 64 of 254

PAPER : Algemeen Dagblad

DATE : February 8, 2002


SECTION : Sport ; Pg. 21

LENGTH : 210 words

DATELINE : Bamako

BODY :

HEADLINE : Senegal en Kameroen finalisten Afrika Cup

- Senegal en Kameroen staan zondag in de finale van de strijd om de Afrika Cup tegenover elkaar. Senegal kwam in de eindstrijd door gisteravond Nigeria na verlenging te verslaan : 2-1. Titelverdediger Kameroen plaatste zich door een ruime zege op het gastland Mali : 3-0. Het was de eerste nederlaag van de ploeg van bondscoach Kasperczak in 12 wedstrijden.
Senegal kwam tegen Nigeria in de 54e minuut op voorsprong door een doelpunt van Diop. Kort voor tijd maakte Aghahowa gelijk waarna verlenging nodig was. Diao zette Senegal daarin opnieuw op voorsprong waarna Aghahowa nog een strafschop miste. Senegal speelde vanaf de 37e minuut met tien man nadat Sarr na een overtreding uit het veld was gestuurd. Na de gemiste strafschop verdwenen ook nog twee Nigerianen met rood van het veld : Aghahowa en Udeze. Vitesse-speler Babangida was invaller , Roda-speler Lawal werd tijdens de verlenging gewisseld.
Kameroen maakte snel een eind aan de hoop van gastland Mali de finale te bereiken. Bij de «ontembare leeuwen» , die in vijf duels negen keer scoorden en nog geen treffer incasseerden , bereidde Pius Ndiefi voor de rust twee treffers van ploeggenoot Olembe voor. Zes minuten voor tijd zorgde Marc-Vivien Foe voor de nekslag.

TAIL :
Voetbal ; Sport

