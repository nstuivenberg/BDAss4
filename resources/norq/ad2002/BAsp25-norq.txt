DOCUMENT : 25 of 254

PAPER : Algemeen Dagblad

DATE : February 9, 2002


SECTION : Sport ; Pg. 33

LENGTH : 193 words

DATELINE : Rio de Janeiro

BODY :

HEADLINE : Leermeester van Pele overleden

Het eerste Braziliaanse voetbalidool , Zizinho , is op 80-jarige leeftijd overleden. De oud-middenvelder werd gisterochtend in het huis van zijn dochter dood aangetroffen. Hij had al jaren last van een hartkwaal.
Zizinho , die als Thomaz Soares da Silva is geboren , werd door een andere grootmeester - Pele - betiteld als leermeester. «Zizinho was een complete speler. Hij was sterk in de opbouw en , ook heel belangrijk , hij had geen angst voor de brutale verdedigers» , reageerde Pele.
Zizinho excelleerde in de jaren '40, toen Brazilie nog geen voetbal-wereldmacht was. In 1949 won hij met de «Goddelijke Kanaries» het Zuid-Amerikaanse kampioenschap , de eerste internationale titel voor Brazilie. Een jaar later beleefde Zizinho de grootste deceptie van zijn carriere toen Brazilie de WK-finale van Uruguay verloor.
«Die teleurstelling heb ik nooit kunnen verwerken. Nog steeds word ik gevraagd hoe we toch die finale hebben kunnen verliezen» , zei Zizinho onlangs. In 54 interlands scoorde hij 31 keer. Met zijn club Flamengo won hij meerdere titels. In 1962 beeindigde hij op 41-jarige leeftijd zijn loopbaan.

TAIL :
Zizinho
Voetbal ; Sport

