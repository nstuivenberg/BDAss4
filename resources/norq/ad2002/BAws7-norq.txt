DOCUMENT : 2 of 12

PAPER : Algemeen Dagblad

DATE : February 8, 2002


SECTION : Diagnose ; Pg. 29

LENGTH : 148 words

BODY :

HEADLINE : Teddybeer uit de wachtkamer ; INFECTIES

Artsen in Nieuw-Zeeland vinden dat teddyberen uit de wachtkamer van de
dokter moeten verdwijnen , omdat ze allerlei infectieziekten kunnen overbrengen.
Onderzoek heeft uitgewezen dat 90 procent van het zogeheten zachte speelgoed in
de wachtkamers van de dokter besmet is met bacterien. Zieke kinderen spelen
graag met een teddybeer of een ander speelgoeddier , terwijl ze wachten op
onderzoek. Soms stoppen ze zo'n beestje zelfs in hun mond , aldus de arts Paul
Corwin in het British Journal of General Practice. «Het volgende kind dat dit
speelgoed pakt , kan besmet raken met allerlei ziekteverwekkers.» Rose Mulligan
van Good Bears in the World voelt niets voor een teddybeerverbod in de
wachtkamer. «Wij geven al 30 jaar beren weg aan zieke kinderen en die voelen
zich er wel bij.»


TAIL :
Speelgoed ; Ziekteverwekkers ; Gezondheid ; Geneeskunde ; Recreatie en
Vrijetijdsbesteding

