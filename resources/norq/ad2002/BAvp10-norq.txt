DOCUMENT : 10 of 52

PAPER : Algemeen Dagblad

DATE : February 8, 2002


BYLINE : M. DE HEER , MAASSLUIS.

SECTION : Voorpagina ; Pg. 1

LENGTH : 143 words

BODY :

HEADLINE : Gratis heroine ( 3 )

Minister Borst vindt het een fantastisch initiatief om de junkies in Nederland gratis heroine te verstrekken. Kosten Euro 15.000 per junk per jaar ! Te betalen van het budget Volksgezondheid. Is dat niet hetzelfde budget waar onze verpleegkundigen en ziekenhuizen het van moeten hebben. Is het niet een maatschappelijk probleem in Nederland dat de gezondheidszorg ernstig onder druk staat wegens gebrek aan geld. We hebben een tekort van maar liefst 10.000 verpleegkundigen in Nederland wegens onder andere te lage lonen. Geld voor de gezondheidszorg is er dus niet , maar Euro 15.000 per junk per jaar voor gratis heroine is er wel. Moet ik dus 4 maanden op een wachtlijst voor een specifieke operatie , kan onze junk zich ondertussen gratis voorzien van zijn shot. Waar ben ik nou de weg kwijt geraakt of is het toch Borst die de weg kwijt is... ?

