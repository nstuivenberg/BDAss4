DOCUMENT : 1 of 6

PAPER : Algemeen Dagblad

DATE : February 9, 2002


SECTION : Reporter / Wetenschap ; Pg. R3

LENGTH : 133 words

DATELINE : Mora

BODY :

HEADLINE : Ruitenberg wint opwarmertje

Rene Ruitenberg heeft gisteren in het Zweedse Mora de «opwarmwedstrijd» voor het open Nederlands kampioenschap marathonschaatsen gewonnen. De rijder uit Wezep toonde zich in de eindsprint de snelste van een kopgroep van zeven man. Hans van de Wetering en Ruud Borst werden respectievelijk tweede en derde.
Bij de vrouwen zegevierde Danielle Bekkering , voor Linda Verdouw en Petra Grimbergen. De wedstrijd was van 100 tot 60 km ingekort. De AGM-marathon , georganiseerd door de schaatsverenigingen van Ankeveen , Giethoorn en Maasland , kwam er toch. Donderdag werd de wedstrijd nog afgelast , omdat het ijs niet goed genoeg was geprepareerd. «Nu lag het parcours er perfect bij. Hierop kunnen we vandaag heel goed het open NK houden» , zei Ruitenberg.

TAIL :
Schaatsen ; Sport ; Wintersport

