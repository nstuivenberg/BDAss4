DOCUMENT : 49 of 158

PAPER : Algemeen Dagblad

DATE : February 7, 2002


BYLINE : VAN ONZE INTERNETREDACTIE

SECTION : Binnenland ; Pg. 5

LENGTH : 220 words

DATELINE : Rotterdam

BODY :

HEADLINE : Providers geven klantgegevens door aan justitie

Nederlandse internetproviders zullen sneller namen en adressen van hun klanten doorgeven aan justitie. Dat zijn het Openbaar Ministerie ( OM ) en de vereniging van providers NLIP gisteren overeengekomen. Justitie heeft de gegevens van internetproviders nodig bij de bestrijding van criminaliteit op internet , bijvoorbeeld bij kinderporno.
De providers waren hier nooit toe bereid. Wanneer gegevens ten onrechte openbaar zouden worden gemaakt , zou een rechtszaak kunnen worden aangespannen tegen de provider. Met het OM is nu afgesproken dat de staat de aansprakelijkheid op zich neemt.
«Wij zullen de gegevens van verdachte klanten doorgeven aan de politie , als daar een wettelijk kader voor is» , zegt directeur H. Leemans van de NLIP. «Of dat kader er komt , hangt af van de politiek. Hierop vooruitlopend is er dit convenant waarin het doorgeven van namen en adressen van klanten is geregeld.» Leemans denkt dat de partijen binnen enkele maanden hun handtekening kunnen zetten onder de afspraken. De discussie over het bekendmaken van klantengegevens laaide op nadat minister Korthals ( Justitie ) in de Tweede Kamer kritiek uitte op de providers in enkele kinderpornozaken.

TAIL :
Criminaliteit ; Internet ; Justitie ; Recht ; Wetenschap en Techniek ; Technische Wetenschappen ; Informatica ; Computernetwerken

