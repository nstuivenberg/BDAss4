DOCUMENT : 21 of 52

PAPER : Algemeen Dagblad

DATE : February 7, 2002


BYLINE : DOOR KARIN KUIJPERS

SECTION : Voorpagina ; Pg. 1

LENGTH : 202 words

DATELINE : Rotterdam

BODY :

HEADLINE : Parkheuvel krijgt de derde Michelinster

Cees Helder van restaurant Parkheuvel in Rotterdam krijgt de lang verwachte derde Michelinster , de hoogste onderscheiding op culinair gebied. «Dit voelt zo onwezenlijk» , zei Helder gisteravond. «Nu worden we een triviantvraag. Deze dag is een groot moment in mijn leven.»
Na wekenlange spanningen in de tophoreca werd gisteren duidelijk dat Helder ( 54 ) als eerste Nederlander in de geschiedenis drie sterren had ontvangen. In de Michelingids 2002 staat bij zijn restaurant vermeld «de reis waard». Drie sterren betekenen : «het eten is altijd zeer lekker , soms buitengewoon , beroemde wijnen , onberispelijke bediening». Wereldwijd hebben slechts 33 restaurants drie sterren. Helder voegt zich nu in het rijtje van coryfeeen als Bocuse , Ducasse en de Brit Ramsay.
Afgelopen dinsdag kreeg Helder het nieuws te horen. 's Ochtends liepen de Michelindirecteur van Frankrijk , Brown , en Benelux-hoofdinspecteur Van Craenenbroeck de trap op bij Parkheuvel. Helder : «Ik dacht »jeetje , nu moet het raar lopen als dit geen goed nieuws is. Ik schrijf geschiedenis. Het is bezopen , maar waar.«

TAIL :
Onderscheidingen ; Gastronomie ; Horeca ; Economie ; Bedrijfstakken ; Recreatie en Vrijetijdsbesteding ; Algemeen

