DOCUMENT : 110 of 119

PAPER : Algemeen Dagblad

DATE : February 4, 2002


BYLINE : VAN EEN ONZER VERSLAGGEVERS

SECTION : Economie ; Pg. 13

LENGTH : 195 words

DATELINE : Washington

BODY :

HEADLINE : Witte Huis laat papieren Enron intact

Het Witte Huis heeft het verzoek van het ministerie van Justitie ingewilligd om geen van de documenten die te maken hebben met het ingestorte energieconcern Enron , te vernietigen. Het gaat om notities , computerbestanden en correspondentie met werknemers van Enron sinds 1999.
Enron heeft Euro 700.000 bijgedragen aan campagnes van de huidige president Bush. Een afdeling van het ministerie van Justitie en de federale recherche FBI leiden een onderzoek naar de val van het bedrijf , die duizenden mensen hun baan heeft gekost. Vele vroegere werknemers zijn bovendien hun pensioengeld kwijt , omdat zij dat in aandelen Enron hadden gestoken.
Bush en zijn medewerkers hadden nauwe banden met Enron en zijn kortgeleden afgetreden topman Kenneth Lay. Zo belde Lay de ministers O'Neill en Evans vorig najaar om hen te wijzen op de groeiende financiele problemen van Enron.
Donderdag onthulde het Witte Huis dat Lay kandidaten had voorgedragen voor regeringsposten. Bush heeft plannen gepresenteerd om werknemers die hun pensioengeld dreigen kwijt te raken beter te beschermen.

TAIL :
Energievoorziening ; Binnenlandse politiek ; Politiek en Staat ; Economie

