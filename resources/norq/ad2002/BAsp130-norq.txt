DOCUMENT : 130 of 254

PAPER : Algemeen Dagblad

DATE : February 6, 2002


BYLINE : ALMA HUISKEN

SECTION : Sport ; Pg. 17

LENGTH : 303 words

BODY :

HEADLINE : Platzchen

Niet alleen kinderen kennen lievelingseten , ook ouderen. Als mijn oma bij ons logeerde , aten we regelmatig haar lievelingskostje : aardappelpannenkoekjes. Ze hielp zelf mee het feesteten te bereiden , daarvoor ging geen zee haar te hoog. Ondanks mijn voorliefde voor de nobele pieper zou ik u met geen mogelijkheid kunnen zeggen hoeveel soorten aardappelpannenkoekjes er bestaan. Elke natie die aardappels verbouwt , kent ze , van IJsland tot Peru , van Rusland tot India. Vandaag komen ze van de Lunenberger heide , waar ze horen bij «Heidschnuckenschulter» , de in groenten en kruiden gaargestoofde schouder van het zwartgrijze Lunenburger heideschaap. De Platzchen zijn smakelijke platte koek-jes ( vandaar de naam ) , bereid met ei en kwark.
Voor 18 stuks : 1 kilo grote aardappels ; 250 gram magere kwark ; 8 eidooiers ; zout en nootmuskaat ; 60 gram boter ; 5 eiwitten ; 6 eetlepels neutrale olie. Boen de aardappels schoon en bak ze ( ongeschild ) 45 minuten in een voorverwarmde oven van 200 graden C - houd de oven aan. Laat intussen de kwark uitlekken in een dunmazige zeef of door neteldoek.
Splits de eieren , klop 5 eiwitten stijf met een snuf zout en bruineer de boter. Pel de aardappels zodra u ze kunt aanpakken en druk ze door een aardappelknijper ( dat geeft een prachtige , luchtige substantie ) . Meng de massa soepel met kwark , eiwit en boter , voeg zout en versgeraspte nootmuskaat naar smaak toe.
Verhit 4 eetlepels boter in een koekenpan. Verdeel het deeg in 18 bolletjes , en bak ze 2-3 minuten in de hete olie , aan een kant ( plet ze nog niet ) . Bestrijk een bakplaat met 2 eetlepels olie , leg de koekjes erop , plet ze en bak ze in 7-8 minuten gaar en goudbruin. Laat ze op keukenpapier uitlekken. Geef ze bij gestoofde lamsschouder en pastinaak.

TAIL :
Gastronomie ; Recreatie en Vrijetijdsbesteding

